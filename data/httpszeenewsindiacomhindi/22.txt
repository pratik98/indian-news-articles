Happy International Coffee Day 2021: कॉफी के प्रति प्यार को देखते हुए दुनियाभर में 1 अक्टूबर को इंटरनेशनल कॉफी डे मनाया जाता है. सुबह की शुरुआत करनी हो या ठंड दूर करनी हो या फिर किसी को डेट पर ले जाना हो, कॉफी हर जगह फिट बैठ जाती है. लेकिन कॉफी में मौजूद कैफीन के कुछ साइड इफेक्ट्स होते हैं, जिसमें खराब पेट, एंग्जायटी, सीने में जलन, तेज धड़कन आदि शामिल है. लेकिन अगर आप कॉफी को सीमित मात्रा में पीएंगे, तो इससे सिर्फ फायदे प्राप्त किए जा सकते हैं.

आइए सीमित मात्रा में कॉफी पीने के 5 फायदे (Benefits of coffee) जानते हैं.

ये भी पढ़ें: 10 Health Tips: अच्छी सेहत के लिए जरूरी हैं ये टिप्स, लोग पैसा देकर पता करते हैं ये जानकारी

सीमित मात्रा में कॉफी पीने के फायदे - Coffee Benefits in limited dose

हेल्थलाइन के मुताबिक, अगर आपका स्वास्थ्य सामान्य है, तो आप रोजाना 3-5 कप कॉफी का सेवन कर सकते हैं. जिसमें कैफीन की कुल मात्रा 400 एमजी से ज्यादा नहीं होनी चाहिए. हालांकि, गर्भवती महिलाएं या अन्य स्वास्थ्य समस्याओं से ग्रसित मरीज को अपने लिए सही मात्रा का पता करने के लिए डॉक्टर की सलाह लेनी चाहिए. आइए, सीमित मात्रा में कॉफी का सेवन करने के फायदे जानते हैं.

कॉफी का सेवन करने से आपका मूड बेहतर होता है. कई रिसर्च में इस बात का खुलासा हुआ है कि रोजाना कॉफी का सेवन महिलाओं में डिप्रेशन के लक्षणों में सुधार कर सकता है. कॉफी के अंदर काफी मात्रा में एंटीऑक्सीडेंट्स होते हैं. जो शरीर के लिए नुकसानदायक फ्री-रेडिकल्स या अस्थिर मॉल्क्यूल्स से लड़ने में मदद करते हैं. इसमें मौजूद क्लोरोजेनिक एसिड नामक एंटीऑक्सीडेंट इंफ्लामेशन को कम करने में मददगार होता है. कुछ सीमित रिसर्च में यह भी बताया गया है कि कॉफी का सीमित मात्रा में नियमित सेवन करने से टाइप-2 डायबिटीज का खतरा कम हो जाता है. जिसके पीछे वैज्ञानिक एंटीऑक्सीडेंट्स और एंटी-इंफ्लामेटरी गुण को कारण मानते हैं. कुछ शोध के मुताबिक, दिमाग पर सकारात्मक प्रभाव डालने के कारण इसका संबंध दिल के रोगों व पार्किंसन जैसी बीमारी के बचाव से जोड़कर देखा जा सकता है. कॉफी का सेवन एथलीट परफॉर्मेंस और स्टैमिना को सुधारता है. इससे मसल्स में सूजन की समस्या कम हो सकती है और यह वर्कआउट व एक्सरसाइज के लिए पर्याप्त एनर्जी देता है.

यहां दी गई जानकारी किसी भी चिकित्सीय सलाह का विकल्प नहीं है. यह सिर्फ शिक्षित करने के उद्देश्य से दी जा रही है.

ये भी पढ़ें: Spinach Benefits: खाने की थाली में क्यों होनी चाहिए पालक की सब्जी, जान लें ये अद्भुत फायदे