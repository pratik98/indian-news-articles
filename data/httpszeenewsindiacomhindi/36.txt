नई दिल्‍ली: भौतिक सुख, सौंदर्य, वैवाहिक सुख के कारक ग्रह शुक्र (Venus) आज (2 अक्टूबर 2021) राशि परिवर्तित करके वृश्चिक राशि (Scorpio) में प्रवेश करने जा रहे हैं. शुक्र का राशि परिवर्तन (Venus Transit) जिंदगी के सभी भौतिक सुखों पर बड़ा असर डालता है. शुक्र का वृश्चिक राशि में प्रवेश 4 राशि वालों (Zodiac Sign) के लिए बेहद शुभ साबित होगा. 30 अक्‍टूबर तक इसी राशि में रहकर शुक्र ग्रह इन राशि वालों को जबरदस्‍त धन लाभ कराएंगे और जिंदगी में सुख बढ़ाएंगे. आइए जानते हैं इस महीने की ये सौभाग्‍यशाली राशियां कौनसी हैं.

इन राशियों पर मेहरबान रहेंगे शुक्र

मिथुन (Gemini): मिथुन राशि के जातकों को जॉब में प्रमोशन मिलेगा. बिजनेस में लाभ होगा. आर्थिक लाभ होगा. वृश्चिक राशि में मौजूद शुक्र इस राशि के जातकों को हर काम में सफलता दिलाएंगे. जातक लाइफ पार्टनर के साथ बहुत अच्‍छा समय बिताएंगे. जिंदगी में खुशियां रहेंगी.

यह भी पढ़ें: Margi Shani 2021: मार्गी शनि इन 3 राशि वालों के लिए लाएंगे अच्‍छे दिन, करियर-पैसे में होगा बड़ा सुधार

कन्या (Virgo): कन्‍या राशि के जातकों को यह समय मानसिक मजबूती देगा. सम्‍मान और पैसा दिलाएगा. जिस भी मकसद से यात्रा करेंगे, उसमें सफलता मिलेगी. आर्थिक स्थिति में बड़ा सुधार आएगा.

कर्क (Cancer): कर्क राशि वालों के लिए यह समय कई सौगातें लेकर आएगा. लंबे समय से जिस पद-सम्‍मान को पाना चाह रहे थे, वह इच्‍छा पूरी होगी. धन लाभ होगा. जिंदगी में खुशियां आएंगी.

सिंह (Leo): सिंह राशि के जातकों के लिए अक्‍टूबर का पूरा महीना बहुत शुभ रहेगा. करियर-पैसे को लेकर स्थिति अच्‍छी रहेगी. निवेश से लाभ होगा. घर-गाड़ी ले सकते हैं. घर में खुशहाली रहेगी.

(नोट: इस लेख में दी गई सूचनाएं सामान्य जानकारी और मान्यताओं पर आधारित हैं. Zee News इनकी पुष्टि नहीं करता है.)