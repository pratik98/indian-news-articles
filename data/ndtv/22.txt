Airtel अक्सर अपने महंगे रीचार्ज प्लान की वजह से सुर्खियों में रहता है। कुछ समय पहले ही कंपनी ने अपने सबसे लोकप्रिय किफायती 49 रुपये प्लान को बंद करने का ऐलान किया था, जिसके बाद एयरटेल ग्राहकों के पास अब वैसे ही बेनेफिट्स प्राप्त करने के लिए 79 रुपये वाला विकल्प ही बचता है। जो कि पहले काफी ज्यादा है। लेकिन, क्या आप एयरटेल के सबसे महंगे रीचार्ज प्लान और उसके बेनेफिट्स के बारे में जानते हैं? दरअसल, कंपनी का सबसे महंगा रीचार्ज प्लान 14,999 रुपये का है। 14,999 रुपये यकिनन काफी बड़ा अमाउंट है, ऐसे में सोचने वाली बात होगी कि कंपनी इतने महंगे रीचार्ज प्लान में ग्राहकों को क्या-क्या बेनेफिट प्रदान करती होगी। आइए जानते हैं एयरटेल के इसी महंगे रीचार्ज प्लान के बारे में।Airtel के इस रीचार्ज प्लान की कीमत 14,999 रुपये है, जो कि सालभर तक की वैलिडिटी के साथ आता है। अब आप सोच रहे होंगे कि कंपनी के सालभर वैलिडिटी वाले प्लान 2 हज़ार से 3 हज़ार के बीच में भी आ जाते हैं, तो ऐसे में यह लगभग 15 हज़ार रुपये वाला प्लान क्या कुछ खास लाता है। दरअसल, यह कंपनी का इंटरनेशनल रोमिंग पैक है, जो कि कई और बड़े काम के बेनेफिट्स पूरे 1 साल तक के लिए आपको मुहैया कराता है। कॉलिंग बेनेफिट्स की बात करें, तो इस प्लान में ग्राहकों को 1200 मिनिट की इनकमिंग और 1200 मिनट की इंडिया कॉल प्राप्त होती है। साथ ही ग्राहक प्लान के तहत 100 एसएमएस भेज सकते हैं।यदि आप एयरटेल ग्राहक है और लम्बे समय तक के लिए यदि आप इंटरनेशनल ट्रिप प्लान कर रहे हैं, तो यकिनन ये प्लान आपके लिए काफी काम का साबित हो सकता है। बता दें, ज्यादातर इंटरनेशनल रोमिंग प्लान काफी कम समय के लिए ही वैध होते हैं, लेकिन एयरटेल इस प्लान के तहत आपको पूरे 365 दिन तक की वैलिडिटी प्रदान कर रही है।