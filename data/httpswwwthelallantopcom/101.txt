दावा

सोशल मीडिया पर तेज़ी से वायरल हो रहे वीडियो को आर्कटिक महासागर का बताया जा है. वॉट्सऐप पर वायरल हो रहे वीडियो के साथ दावा किया जा रहा है-

रूस और कनाडा के बीच पड़ने वाले इस इलाके में विशालकाय चंद्रमा पृथ्वी के बेहद नज़दीक से गुजरता दिखाई दे रहा है. पहाड़ के पीछे से चंद्रमा निकलता है जो धीरे-धीरे पूरे सूरज को ढंक लेता है और चारों तरफ अंधेरा छा जाता है.

मध्य प्रदेश की पाटन विधानसभा से BJP MLA अजय विश्नोई लिखते हैं –

दोस्तो आओ तुम्हे चाँद के दर्शन कराउ रशिया और कनाडा के बीच जहाँ पर आर्कटिक महासागर है। वहाँ दिन के समय चन्द्रोदय होता है और सूर्य के सामने से गुजरता है।उस समय 30 सैकेंड के लिए चाँद सूरज को ढक देता हैऔर तुरंत 5 सैकेंड में वहाँ से गुजरकर अदृश्य हो जाता है। प्रकृति का अद्भुत नजारा

दोस्तो आओ तुम्हे चाँद के दर्शन कराउ रशिया और कनाडा के बीच जहाँ पर आर्कटिक महासागर है। वहाँ दिन के समय चन्द्रोदय होता है और सूर्य के सामने से गुजरता है।उस समय 30 सैकेंड के लिए चाँद सूरज को ढक देता है और तुरंत 5 सैकेंड में वहाँ से गुजरकर अदृश्य हो जाता है। प्रकृति का अद्भुत नजारा pic.twitter.com/ZMjGaPWI4a — Ajay Vishnoi (@AjayVishnoiBJP) June 223, 2021 (आर्काइव)

एक और यूज़र रतन कुमार अग्रवाल ने यही वीडियो ट्वीट करते हुए लिखा –

रशिया और कनाडा के बीच जहाँ पर आर्कटिक महासागर है..वहाँ पर दिन के समय चन्द्रोदय होता है और सूर्य के सामने से गुजरता है..उस समय 30 सैकेंड के लिए चाँद सूरज को ढक देता है और तुरंत 5 सैकेंड में वहाँ से गुजर कर अदृश्य हो जाता है..ये वीडियो खास प्रकार के माइक्रो टेलिस्कोप से लिया गया है

रशिया और कनाडा के बीच जहाँ पर आर्कटिक महासागर है..वहाँ पर दिन के समय चन्द्रोदय होता है और सूर्य के सामने से गुजरता है..उस समय 30 सैकेंड के लिए चाँद सूरज को ढक देता है और तुरंत 5 सैकेंड में वहाँ से गुजर कर अदृश्य हो जाता है..ये वीडियो खास प्रकार के माइक्रो टेलिस्कोप से लिया गया है pic.twitter.com/QvcziqCTZ1 — रतन कुमार अग्रवाल (@RatanKAgrawal) July 11, 2021 (आर्काइव)

पड़ताल

दी लल्लनटॉप ने दावे की पड़ताल की. हमारी पड़ताल में ये दावा गलत निकला. ये वीडियो कंप्यूटर की मदद से बनाई गई आर्टिफिशियल तस्वीरों से बना है.

हमने वीडियो के की फ्रेम्स को रिवर्स इमेज सर्च की मदद से खोजा तो aleksey_nx नाम का टिकटॉक एकाउंट मिला. इसपर ये वीडियो 17 मई 2021 को अपलोड किया गया था.

अलेक्सेई पेटरेव अपने इंस्टाग्राम एकाउंट पर खुद को एक ‘CG Artist’ बताते हैं. यानी वो 3D visualization और CGI animation (Computer-generated imagery) का काम करते हैं. वे पहले भी इस प्रकार के कई CGI वीडियो पोस्ट कर चुके हैं.

30 मई 2021 को ट्वीट करते हुए अलेक्सेई ने लिखा –

एक क्रिएटर के तौर पर, मैंने अपने इस वीडियो की एन.एफ.टी. @smaugnft को बेच रहा हूँ.

ट्विटर पर मौजूद फैक्ट फाइंडिंग एकाउंट ‘HoaxEye‘ ने इस वीडियो का फैक्ट चेक कर ये स्पष्ट किया की सुपरमून का ये वीडियो CGI यानी कंप्यूटर की मदद से बनाई गई आर्टिफिशियल तस्वीरों का कमाल है.

Many questions about this obvious CG/VFX animation. My only problem is that I haven’t found the artist yet. Does anyone know the source?

This clip reminds of this animation from 2013: https://t.co/OCbZaPcIVUhttps://t.co/XZu9Q1qG06 — HoaxEye (@hoaxeye) May 26, 2021 (आर्काइव)

ये वीडियो मई और जून 2021 में भी वायरल हो चुका है. फैक्ट चेक वेबसाइट ‘बूम लाइव‘ ने इसका फैक्ट चेक किया था, वो भी इसी नतीजे पर पहुंचे थे.

नतीजा

हमारी पड़ताल में नतीजा निकला कि वायरल वीडियो नकली है. इसे CGI आर्टिस्ट अलेक्सेई पेटरेव ने बनाया है. आर्कटिक के ऊपर से गुज़रते सुपरमून का ये वीडियो कंप्यूटर से बनाई गई आर्टिफिशियल तस्वीरों का नतीजा है. वीडियो में दिखाई जा रही परिस्थितियां असली नहीं हैं.