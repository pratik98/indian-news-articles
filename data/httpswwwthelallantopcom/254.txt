एवरग्रैंड चाइना की दूसरी सबसे बड़ी रियल इस्टेट कम्पनी है. खबर है कि कम्पनी जल्द ही दिवालिया हो सकती है. सोशल मीडिया में घूमते ऐसे वीडियो आपने देखे होंगे, जिसमें एक के बाद एक टाइल लगी होती हैं, और एक टाइल को हिला भर देने से टाइलों की पूरी शृंखला ढहती जाती है. इन टाइल्स को डॉमिनो कहा जाता है. और इनके वीडियो भी बहुत रोचक होते हैं.लेकिन आर्थिक जगत में ये ये डॉमिनो खेल नहीं बल्कि संकट की सूचना लाते हैं. आर्थिक जगत में इतनी पेचीदगियां हैं, तार यहां से वहां ऐसे गुथे हैं, जैसे भारत में रोड के ऊपर से गुजरने वाली बिजली की लाइनें. कनेक्शन ऐसा कि चांदनी चौक में एक तार कटा तो छतरपुर की बिजली गुल. ऐसे ही आर्थिक जगत में किसी एक कम्पनी के डूबने से पूरी दुनिया में इस हलचल की लहरें फैल जाती हैं. देखें वीडियो.