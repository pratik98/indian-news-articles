दावा

सोशल मीडिया पर लंबे ट्रैफिक जाम का वीडियो वायरल हो रहा है. दावा किया जा रहा है कि ये हिमाचलप्रदेश के किन्नौर जिले का है, जहाँ 25 जुलाई कोहुईभूस्‍खलनकी घटनाके बाद से घूमने गए सैलानी बड़ी संख्या में वापिस लौट रहे हैं.

वीडियो में कई किलोमीटर लंबे ट्रैफिक जाम में फँसे चार पहिया वाहनों की कतार दिखाई दे रही है.25 जुलाई को हिमाचल प्रदेश की सांगला घाटी में हुईभूस्‍खलनकी घटना में नौ पर्यटक मारे गए थे और कई घायल हो गए थे.

फेसबुक यूज़र मनीपुरी ख़ोनजेल ने येवीडियोपोस्ट किया है.(आर्काइव)

लिखा है-

किन्नौर में कल (25/07/21) की घटना के बाद हिमाचल प्रदेश के पर्यटक वहाँ से वापस लौट रहे हैं

After yesterday’s(25/07/21) incident in kinnaur, Himachal pardesh tourists are returning back from there Posted by MANIPURI KHONJEL on Monday, July 26, 2021

कई ट्विटर यूज़र्स ने भी ये वीडियो शेयर किया है. (आर्काइव)

पड़ताल

हमने वायरल दावे की पड़ताल की. असल में ये वीडियोहिमाचलप्रदेश के किन्नौर जिले कानहीं, बल्किपाकिस्तान की नारान-काग़ान घाटी में लगे भारी ट्रैफिक जाम का है.

वीडियो के की-फ़्रेम्स को गूगल रिवर्स इमेज सर्च (google reverse image search) करने पर हमें कई मीडिया रिपोर्ट्स मिलीं, जिनमें कहा गया कि ये दृश्य पाकिस्तान की नारान और काग़ान घाटी से गुज़रने वाली सड़क पर लगे जाम का है.

‘द डॉन’ कि एक रिपोर्ट से पता चला की ईद-उल-अज़हा (बकरीद) के मौके पर सैलानी बड़ी संख्या में ख़ैबर-पख़्तूनख़्वा के मनसेहरा जिले की नारान और काग़ान घाटी में पहुँचे थे. वीडियो में मनसेहरा-नारन-जलखण्ड सड़क दिखाई दे रही है. ये गिलगित-बाल्टिस्तान के रास्ते में काग़ान घाटी की ओर जाती है.

ईद-उल-अज़हा के पहले चार दिनों के दौरान यहाँ काफी भीड़ रही और पाँचवे दिन भी स्तिथि वैसी ही बनी रही.

हमें पाकिस्तानी न्यूज़ चैनल ‘ARY NEWS’ का एक वीडियो भी मिला जहाँ उन्होंने ईद-उल-अज़हा पर लगे ट्रैफिक जाम की जानकारी दी गई थी. (आर्काइव)



न्यूज़ वेबसाइट ’24Digital’ की रिपोर्ट से भी वायरल हो रहे दावे का खंडन होता है. (आर्काइव)

हमने गूगल मैप्स की मदद से वीडियो में दिख रही सड़क की लोकेशन भी तलाशी. नीचे दी गई तस्वीर में आप देख सकते हैं कि वीडियो में दिख रहा घुमावदार रास्ता मनसेहरा के सतबानी इलाके से गुज़रने वाला नेशनल हाईवे-15 है.

नतीजा

‘दी लल्लनटॉप’ की पड़ताल में किया जा रहा दावा गलत निकला. वीडियो हिमाचल प्रदेश के किन्नौर ज़िले का नहीं, बल्कि पाकिस्तान के ख़ैबर-पख़्तूनख़्वा के मनसेहरा जिले की नारान-काग़ान घाटी का है. ईद-उल-अज़हा के मौके पर यहाँ बड़ी संख्या में पर्यटक आए थे, जिस वज़ह से सड़क पर कई किलोमीटर लंबा ट्रैफिक जाम लग गया.