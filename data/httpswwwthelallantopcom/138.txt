पाकिस्तान की विवादित सिंगर राबी पीरज़ादा ने 4 नवंबर (सोमवार) को एंटरटेनमेंट इंडस्ट्री छोड़ने का ऐलान किया. उन्होंने एक ट्वीट करते हुए इस बात की जानकारी दी लेकिन इसके पीछे की वजह नहीं बताई. लेकिन अगर न्यूज़ रिपोर्ट्स की मानें, तो राबी ने ऐसा अपनी प्राइवेट फोटोज़ और वीडियोज़ के ऑनलाइन लीक होने की वजह से किया है. पाकिस्तानी अखबार उर्दू पॉइंट में छपी एक खबर के मुताबिक राबी की पर्सनल फोटोज़ और वीडियोज़ शुक्रवार को लीक हुए थे, जिसके बाद से सोशल मीडिया पर उन्हें जमकर ट्रोल किया जा रहा था.

इंट्रेस्टिंग बात ये है कि राबी की इन लीक हुई तस्वीरों के तार पाकिस्तान आर्मी से जुड़ रहे हैं. ये सारा किस्सा शुरू हुआ पाकिस्तानी फिल्म ‘काफ कंगना’ के एक गाने से. फिल्म ‘काफ कंगना’ पाकिस्तान की इंटर सर्विस पब्लिक रिलेशंस (ISPR) का प्रोजेक्ट है. और ISPR पाकिस्तानी आर्मी का पब्लिक रिलेशन विंग है. इस फिल्म में एक गाना है ‘इंडिया बोले’. ये एक आइटम नंबर है, जिसके लिरिक्स काफी फूहड़ हैं. पाकिस्तानी आर्मी के इससे जुड़े होने की वजह से लगातार इस गाने की आलोचना हो रही है. इस कॉन्ट्रोवर्सी में गाने में नज़र आने वाली एक्ट्रेस नीलम मुनीर को भी टार्गेट किया जा रहा है. नीलम ने इंस्टाग्रैम पर अपने बचाव में गाने की एक क्लिप शेयर करते हुए लिखा कि उन्होंने ये गाना सिर्फ इसलिए किया क्योंकि इससे पाकिस्तानी आर्मी जुड़ी हुई है. ये उनके करियर का पहला और आखिरी आइटम नंबर है. नीलम का वो पोस्ट आप नीचे देख सकते हैं:

इन विवादों के बीच इस गाने और नीलम के बचाव में ISPR के डीजी आसिफ गफूर उतर आए. जैसे ही ये बात राबी पीरज़ादा को पता लगी, उन्होंने ने ISPR को टैग करते हुए गफूर की इस हरकत पर अपनी निराशा और आपत्ति दर्ज करवाई. राबी का वो पोस्ट आप नीचे देख सकते हैं:

राबी की इस ट्वीट के बाद 1 नवंबर (शुक्रवार) की देर रात उनकी पर्सनल फोटोज़ और वीडियोज़ लीक हो गईं. इस मामले में राबी का कहना है कि उन्होंने कुछ ही समय पहले अपना पुराना फोन एक दुकान में बेचा था, जिससे ये डेटा लीक किया गया है. खबरों के मुताबिक राबी ने इस मामले में फेडरल इंवेस्टिगेशन एजेंसी में अपनी कंप्लेंट दर्ज करवाई. और इसके ठीक बाद उन्होंने पाकिस्तानी फिल्म बिज़नेस से खुद को अलग करने का फैसला ले लिया. राबी का गुड बाय ट्वीट आप देख पढ़ सकते हैं:

ट्वीट उर्दू में है, इसका तर्जुमा आप नीचे पढ़ सकते हैं-

”मैं, राबी पीरज़ादा शोबिज़ छोड़ने का ऐलान करती हूं. अल्लाह मेरे पापों के लिए मुझे माफ करे. और मेरे प्रति लोगों के दिलों में नरमी लाए.”

ये पहला मौका नहीं है, जब राबी किसी कॉन्ट्रोवर्सी में फंसी हैं. अभी कुछ ही दिन पहले सोशल मीडिया पर एक फोटो वायरल हुई थी, जिसमें एक लड़की अपने बदन पर बम बांधे नज़र आ रही थी. वो लड़की राबी पीरज़ादा ही थीं और उन्होंने वो तस्वीर भारत के प्रधानमंत्री नरेंद्र मोदी को धमकाने के अंदाज़ में ट्वीट किया था. हालांकि बाद में उन्होंने अपना वो ट्वीट डिलीट कर दिया लेकिन वो तस्वीर अब भी सोशल मीडिया पर चक्कर काट रही है. इससे पहले जम्मू और कश्मीर से आर्टिकल 370 के खत्म किए जाने के बाद भी राबी ने एक वीडियो अपने सोशल मीडिया हैंडल पर अपलोड किया था, जिसमें वो बहुत सारे सांपों के साथ नज़र आ रही हैं. उस वीडियो के कैप्शन में उन्होंने लिखा कि ये सांप पीएम नरेंद्र मोदी के लिए हैं. वो वीडियो आप यहां देख सकते हैं:

ایک کشمیری لڑکی کی تیاری مودی کے خلاف، ویسے تو اس نے جہنم میں جانا ہی ہے، مگر اس جیسے انسا ن کی دنیا بھی جہنم ہونی چاہیے۔ #chotisibaathttps://t.co/cGfxSd0hd5pic.twitter.com/h3C9HA1BT0 — Rabi Pirzada (@Rabipirzada) September 2, 2019

वीडियो देखें: ‘कमांडो 3’ ट्रेलर में दिख रहा भयानक एक्शन सिर्फ दो बॉलीवुड स्टार्स ही कर सकते हैं