UPSC 2020 के टॉपर शुभम कुमार. मीडिया से लेकर सोशल मीडिया तक में उनकी चर्चा हो रही है. लेकिन साथ ही शुभम कुमार के नाम पर फेसबुक से लेकर ट्विटर तक कई अकाउंट बन गए हैं. ये खुद को UPSC टॉपर शुभम कुमार बता रहे हैं और धड़ाधड़ पोस्ट और ट्वीट ठेले जा रहे हैं. ऐसे में सोशल मीडिया पर असली वाले शुभम कुमार के बारे में जानना मुश्किल हो गया है. अपने नाम पर चल रहे फर्जी अकाउंट्स से शुभम भी परेशान हैं. जिस सोशल मीडिया प्लेटफॉर्म पर वह नहीं हैं, वहां भी उनके नाम पर फर्जी अकाउंट चलाए जा रहे हैं.

शुभम के नाम पर क्या-क्या पोस्ट हो रहा है?

ItsSubhamKumar नाम के ट्विटर हैंडल के 2300 से ज्यादा फॉलोअर्स हैं. इस ट्विटर हैंडल के बायो में लिखा है, Government official, Rank 1 UPSC CSE 2020 #Upscresult2020. इस ट्विटर हैंडल से पहला ट्वीट 26 सितंबर को किया गया था.

इस अकाउंट से किए गए कुछ ट्वीट्स देखिए.

शुभम के नाम पर एक और ट्विटर हैंडल चल रहा था. @Shubham9_IND. हालांकि अब यह मौजूद नहीं है. इसके फोलोअर्स भी 4 हजार से ज्यादा थे. इस हैंडल से किए गए कुछ ट्वीट के स्क्रीनशॉट देखिए.

शुभम के नाम पर अब भी कई फेक अकाउंट मौजूद हैं. शुभम कुमार आईएएस नाम से सर्च करने पर कई सारे अकाउंट्स आपको देखने को मिलेंगे.

इन ट्विटर हैंडल से किए गए कुछ ट्वीट देखिए.

ट्विटर के अलावा फेसबुक पर भी शुभम आईएएस के नाम से कुछ अकाउंट हैं. कुछ स्क्रीनशॉट देखिए.

हमें फेसबुक पर एक ही तरह के मिलते जुलते दो अकाउंट मिले.

एक अकाउंट ऐसा मिला जिसका प्रोफाइल लॉक था.

शुभम का क्या कहना है?

शुभम ने आजतक से बातचीत में कहा,

एक दिन पहले मैंने ट्विटर पर अकाउंट बनाया था. जिसकी आईडी है @SHUBHAMKR_IAS. जहां पर ऑलमोस्ट 3500 फॉलोअर्स हैं. वो मेरा सही अकाउंट है. इसके अलावा ट्विटर पर एक और अकाउंट है जिसके 11 हजार से ज्यादा फॉलोअर्स हैं. लेकिन वो मेरा अकाउंट नहीं है. फेसबुक पर भी काफी सारे पेज हैं, यू ट्यूब पर चैनल हैं. लेकिन वहां पर मेरा अकाउंट है ही नहीं. इस पर आपको ध्यान देना है कि ये मैं नहीं हूं, जो इसके चला रहा है. इससे बचना है. जो भी पब्लिसिटी हो रही है, वो मैं नहीं, कोई और कर रहा है.

Hello everyone. I’m Shubham Kumar, AIR 1 CSE 2020. This is my personal account. All other accounts in my name is fake. — SHUBHAM KUMAR (@SHUBHAMKR_IAS) September 26, 2021

शुभम ने अपने ट्विटर हैंडल से खबर लिखे जाने तक सिर्फ एक ट्वीट किया था. 26 सितंबर के ट्वीट में उन्होंने बताया था कि ये उनका पर्सनल अकाउंट है. उनके नाम पर चल रहे अन्य अकाउंट फेक हैं. शुभम सिर्फ 4 लोगों को फोलो करते हैं.

बिहार के शुभम कुमार, जिन्होंने पहले IIT निकाला और अब UPSC परीक्षा में टॉप किया