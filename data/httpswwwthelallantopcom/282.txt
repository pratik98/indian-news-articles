अभी-अभी बिग बॉस ओटीटी खत्म हुआ है. दिव्या अग्रवाल उसकी विजेता रहीं. अब मेन इवेंट चालू होने को है. 2 अक्टूबर से ‘बिग बॉस 15’ का टीवी वाला वर्ज़न शुरू हो रहा है. इसे पिछले कई सीजंस की तरह सलमान खान होस्ट करेंगे. मगर जब तक बिग बॉस के प्रीमियर से पहले कंटेस्टेंट्स का नाम गेस नहीं किया, तब तक फील नहीं आती. तो आइए गेसिंग गेम शुरू करें.

‘बिग बॉस 15’ के कुछ फाइनल कंटेस्टेंट्स का नाम तो पहले ही पता चल चुका है. बिग बॉस ओटीटी का हिस्सा रहे प्रतीक सहजपाल इसीलिए शो बीच में छोड़कर चले गए, ताकि टीवी वाले वर्ज़न में हिस्सा ले सकें. यानी वो ‘बिग बॉस 15’ के पहले ऑफिशियली कंफर्म्ड सदस्य हैं. इसके अलावा बिग बॉस ओटीटी के रनर-अप रहे कोरियोग्राफर निशांत भट्ट और फाइनलिस्ट शमिता शेट्टी भी शो के टीवी वाले वर्ज़न में दिखाई देने वाली हैं.

बिग बॉस के शुरू होन से पहले बहुत तरह के टंटे होते हैं. ऐसा ही एक टंटा है लॉन्च इवेंट. 23 सितंबर को मध्य प्रदेश के पेंच जंगल कैंप में एक लॉन्च इवेंट आयोजित किया. इसे दो पुरानी कंटेस्टेंट्स देवोलीना भट्टाचार्य और आरती सिंह ने होस्ट किया. ये प्रोग्राम जंगल में इसलिए हुआ क्योंकि इस बार बिग बॉस का थीम जंगल है. यानी घर में एंट्री करने से पहले सदस्यों को जंगल थीम के मुताबिक कुछ सर्वाइवल टास्क करने होंगे. इस लॉन्च इवेंट के दौरान बिग बॉस 15 में हिस्सा लेने वाले चार सदस्यों के नामों की घोषणा हुई. कौन हैं ये लोग नीचे बताते हैं-

1) उमर रियाज़

फिलहाल उमर की पहचान ये है कि वो बिग बॉस 13 के रनर-अप रहे आसिम रियाज़ के भाई हैं. पेशे से डॉक्टर हैं. पिछले दिनों कुछ एक म्यूज़िक वीडियोज़ में दिखाई दिए थे. अब एक्टिंग में करियर तलाश रहे हैं. उमर ने खुद इस बात की घोषणा की कि वो बिग बॉस 15 में बतौर सदस्य एंट्री लेंगे. कुछ खबरों के कोरोना स्केयर को देखते हुए उमर एक होटल में क्वॉरंटीन हो चुके हैं. ताकि घर में एंट्री को लेकर कोई खतरा न रहे.

2) दोनल बिष्ट

दोनल पॉपुलर टीवी एक्टर हैं. ये ‘दिल तो हैप्पी है जी’, ‘एक दीवाना था’ और ‘रूप’ जैसे पॉपुलर टीवी शोज़ का हिस्सा रह चुकी हैं. ‘दिल तो हैप्पी है जी’ में इन्होंने जैसमीन भसीन को रिप्लेस किया था, जो कि बिग बॉस 14 का हिस्सा थीं. दोनल भी खुद बिग बॉस 15 का हिस्सा होने की अनाउंसमेंट कर चुकी हैं.

पांच लोग तो कंफर्म हो चुके हैं. अब उन लोगों की बात करते हैं, जिनके इस शो में होने की खबरें आ रही हैं. मतलब इनकी कंफर्मेशन बिग बॉस 15 के प्रीमियर एपिसोड के बाद ही हो पाएगी.

3) राखी सावंत के कथित पति रितेश

राखी सावंत ने पिछले सीज़न में अपने पति के बारे में बहुत सारी बातें कीं. मगर पब्लिक कभी श्योर नहीं हो पाई कि वो आदमी एग्ज़िस्ट भी करता है या नहीं. मगर चर्चा ये है कि रितेश भी बिग बॉस 15 में नज़र आ सकते हैं. ये उनका पहला पब्लिक अपीयरेंस होगा. टौर देख रहे हैं!

4) नेहा मारदा

नेहा भी कई चर्चित टीवी धारावाहिकों का हिस्सा रह चुकी हैं. उन्हें ‘बालिका वधू’ और ‘डोली अरमानों की’ जैसे टीवी शोज़ के लिए जाना जाता है. चर्चा थी कि वो बिग बॉस ओटीटी में नज़र आ सकती हैं. मगर ये कहा जा रहा है कि वो बिग बॉस 15 में दिखाई देंगी.

5) करण कुंद्रा

करण ‘कितनी मोहब्बत है’ और ‘ये रिश्ता क्या कहलाता है’ जैसे टीवी सीरियल्स में काम कर चुके हैं. मगर उन्हें असली पहचान मिली और रोडीज़-लव स्कूल जैसे रियलिटी शोज़ से. इसके अलावा वो ‘1921’, ‘मुबारकां’ और ‘डॉली किट्टी और वो चमकते सितारे’ जैसी फिल्मों में काम कर चुके हैं. अब वो ‘बिग बॉस 15’ में दिखलाई पड़ सकते हैं.

6) अफ़साना खान

पिछले कुछ सीज़नों की तरह इस सीज़न में भी एक पंजाबी कंटेस्टेंट बिग बॉस के घर में देखने को मिलेगा. वो नाम है अफसाना खान का. अफसाना मशहूर सिंगर हैं. उन्होंने वैसे तो कई गानें गाए हैं मगर पिछले दिनों रिलीज़ हुआ उनका गाना ‘तितलियां’ काफी बड़ा हिट साबित हुआ था.

7) अकासा सिंह

अकासा सिंह भी सिंगर हैं. उन्होंने अपना करियर 2014 में स्टार प्लस पर आने वाले सिंगिंग रियलिटी शो ‘रॉ स्टार’ से शुरू किया था. उस शो में यो यो हनी सिंह जज हुआ करते थे. अकासा को फिल्म ‘सनम तेरी कसम’ के गाने ‘खींच मेरी फोटो’ से चर्चा में आई थीं. पिछले दिनों रिलीज़ हुआ उनका गाना ‘नागिन’ खूब सुना गया. उनका ‘नागिन’ गाना आप यहां सुन सकते हैं-

8) सिंबा नागपाल

टीवी एक्टर हैं. करियर शुरू हुआ रियलिटी शो ‘स्प्लिट्सविला’ से. उसके बाद से वो रुबना डिलैक के शो ‘शक्ति- अस्तित्व के अहसास की’ में काम कर रहे हैं. अब उनके बिग बॉस 15 का हिस्सा बनने की खबरें आ रही हैं.

वीडियो देखें: Bigg Boss OTT की विनर दिव्या अग्रवाल के बारे में क्या आप ये बातें जानते हैं?