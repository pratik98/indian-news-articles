मार्वल यूनिवर्स की नई सीरीज़ आ रही है ‘हॉकआई’. 13 सितम्बर को इस सीरीज़ का ट्रेलर आया है. ये मार्वल सिनेमैटिक यूनिवर्स का पहला सोलो ‘हॉकआई’ प्रोजेक्ट है. क्या है इस ट्रेलर में ख़ास और क्या ‘हॉकआई’ अकेले मार्वल यूनिवर्स के फैन्स को लुभा पाएंगे, आइये जानते हैं.

#कहानी क्या है Hawkeye की?

स्टोरी बेस्ड है ‘अवेंजर्स एंडगेम’ के बाद की टाइमलाइन पर. हॉकआई अब एवेंजर नहीं है. अब वो बस अपनी फैमिली के साथ क्रिसमस मनाना चाहता है. लेकिन जैसा कि अंकल बेन ने कहा था ‘ग्रेट पावर कम्स विद ग्रेट रेसपॉन्सिब्लिटी’. हॉकआई तो रिटायर होना चाहता है लेकिन शहर के खलनायक उसे ऐसा करने नहीं नहीं देते. लिहाज़ा फ़िर से दुश्मनों से भिड़ने निकल पड़ता है. ऐसी एक मुठभेड़ में हॉकआई की मुलाकात होती है केट बिशप से. केट अपने खुद के मुताबिक़ दुनिया की सबसे महान आर्चर है. केट भी हॉकआई की तरह सुपरहीरो बनना चाहती है. आगे हालात भी ऐसे बन जाते हैं कि हॉकआई को केट के साथ टीमअप करके काम करना पड़ता है. केट सुपरहीरो बन पाएगी या नहीं. ये तो शो में ही पता चलेगा.

#कौन-कौन है?

जेरेमी रेनर तो ‘हॉकआई’ का रोल निभाते ही हैं. बाकी केट बिशप के रोल में हैं हेइली स्टेनफील्ड. वेरा एन्न शो में केट की मदर के रोल में नज़र आएंगी. एक्टर फ्रा फी क़ाज़ी के रोल में नज़र आएंगे. अपने ‘बेटर कॉल सॉल’ के लालो यानी टोनी डेल्टन जैक का किरदार निभाते नज़र आएंगे.

#कैसा है ट्रेलर

लंबे वक़्त से ‘हॉकआई’ के फैन्स को उनके सोलो प्रोजेक्ट का वेट था. फाइनली इंतज़ार खत्म हो चुका हैं. ‘हॉकआई’ की सीरीज़ आपके सामने है. ट्रेलर तो ज़बरदस्त लग रहा है. हालांकि इस शो का ट्रीटमेंट मार्वल के सिग्नेचर स्टाइल से काफ़ी अलग नज़र आ रहा है. इन आ पॉजिटिव वे. सिनेमेटोग्राफी उम्दा लग रही है. ट्रेलर में जो सबसे खूबसूरत चीज़ है वो है एंडी विलियम्स का बैकग्राउंड में बजता ‘इट्स दी मोस्ट वंडरफुल टाइम ऑफ़ दी इयर’. कुल जमा बात ये है कि इस शो के लिए ज़बरदस्त हाइप बन रही है.

#राइटर- डायरेक्टर कौन है?

‘हॉकआई’ के क्रिएटर हैं जोनाथन इगला. केटी मैथ्यूसन और टैनर बीन ने इस सीरीज़ को लिखा है. सीरीज़ को तीन डायरेक्टर्स ने मिलकर डायरेक्ट किया है. पहले तीन एपिसोड्स रिस थॉमस ने डायरेक्ट किया है. लास्ट के दो एपिसोड्स बेर्ट एंड बर्टी ने डायरेक्ट किए हैं. एरिक स्टीलबर्ग ने शो की सिनेमेटोग्राफी की है.

#कब आएगा Hawkeye?

‘हॉकआई’ के पहले सीजन में कुल 5 एपिसोड्स हैं. शो 24 नवंबर से डिज्नी+ पर स्ट्रीम होना शुरू हो जाएगा. इंडिया में आप ये शो डिज्नी+हॉटस्टार पर देख पाएंगे.

वीडियो: कंगना रनौत की जयललिता बायोपिक ‘थलैवी’ ने तीन दिन में कितना कमाया ?