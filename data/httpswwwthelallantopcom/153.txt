1. IPL के इतिहास में दो लोग ऐसे हुए, जिन्होंने पहले बतौर खिलाड़ी विजेता ट्रॉफ़ी जीती. बाद में बतौर हेड कोच. दोनों का ताल्लुक ऑस्ट्रेलिया से है. पहले का नाम है रिकी पॉन्टिंग. आपको दूसरा नाम बताना है. ये व्यक्ति ऑस्ट्रेलिया की क्रिकेट टीम का कोच भी रह चुका है. डेमियन मार्टिन शेन वॉर्न डेरेन लेहमन टॉम मूडी

2. IPL के पहले सीजन का पहला मैच. ब्रेंडन मैक्कलम ने KKR के लिए 158 रनों की पारी खेली. उस समय एम. चिन्नास्वामी स्टेडियम में 16 साल का एक लड़का भी मैच देख रहा था. पांच बरस बाद उसने उसी मैदान पर IPL डेब्यू किया. IPL में किसी भी भारतीय खिलाड़ी द्वारा एक मैच में बनाए गए सर्वोच्च रनों का रिकॉर्ड भी उसी के नाम है. सालों बाद उसने बताया था कि मैक्कलम की पारी उसके जीवन का टर्निंग मोमेंट साबित हुई. फिलहाल वो टीम इंडिया का खास प्लेयर है. वो कौन है? केएल राहुल रोहित शर्मा श्रेयस अय्यर रिषभ पंत

3. इस स्टेडियम का एक निकनेम है ‘बुलरिंग’. वजह, यहां का माहौल. ये मैदान कई हाई-प्रोफ़ाइल मैचों का भी गवाह रहा है. 2003 वर्ल्ड कप फ़ाइनल. 2007 वर्ल्ड टी-20 फ़ाइनल. वनडे क्रिकेट के इतिहास का सबसे बड़ा चेज़ भी यहीं हुआ. और, 2009 में भारत से बाहर के पहले IPL का फ़ाइनल भी यहीं खेला गया. किस स्टेडियम की बात हो रही है? न्यू लैन्ड्स, केपटाउन दुबई इंटरनैशनल स्टेडियम, दुबई वॉन्डरर्स, जोहान्सबर्ग किंग्समीड, डरबन

4. IPL की शुरुआत में एक ऐड ख़ूब चर्चा में था. ‘क्रिकेट का कर्मयुद्ध’. इस ऐड को लिखने वाले शख़्स ने IPL का ड्राफ़्ट भी तैयार किया था. अपने कैरियर के शुरुआती दिनों में उसने एक मशहूर एंथम के बोल भी लिखे थे. मिले सुर मेरा तुम्हारा. आपको उनका नाम बताना है. उन्हें फ़ेविकोल के चटपटे विज्ञापनों के लिए भी याद किया जाता है. प्रसून पांडे प्रसून जोशी सुरेश मल्लिक पीयूष पांडे

5. इस टीम ने IPL के सिर्फ़ एक सीज़न में हिस्सा लिया. फिर विवाद हुआ और उसे बाहर का रास्ता दिखा दिया गया. इस टीम के चलते एक केंद्रीय मंत्री को इस्तीफ़ा देना पड़ा था. इस टीम के मैनेजमेंट ने खिलाड़ियों की पूरी फ़ीस आज तक नहीं चुकाई है. किस टीम की बात हो रही है? पुणे वॉरियर्स राइज़िंग पुणे सुपरजाइंट्स डेक्कन चार्ज़र्स कोच्चि टस्कर्स केरला

6. IPL का सबसे बड़ा व्यक्तिगत स्कोर क्रिस गेल के नाम है. साल 2013 में रॉयल चैलेंजर्स बेंगलुरू के लिए 66 गेंदों में 175 रन. उस मैच में विपक्षी कप्तान ने सिर्फ़ एक ओवर बॉलिंग की और 29 रन खाए थे. उस ओवर के बाद उस खिलाड़ी ने IPL में कभी बॉलिंग नहीं की. IPL में सबसे ज़्यादा आठ टीमों के लिए खेलने वाले इस प्लेयर को 2021 में किसी भी टीम ने नहीं खरीदा है. किसकी बात हो रही है? डेविड वॉर्नर आरोन फ़िंच रोबिन उथप्पा शेन वॉर्न

7. IPL की हिस्ट्री में दो भारतीय खिलाड़ी ऐसे हुए, जिन्होंने एक ही सीज़न में ऑरेंज कप और मोस्ट वैल्युएबल प्लेयर ऑफ़, दोनों के अवॉर्ड्स एक साथ जीते. सबसे पहले ये कारनामा 2010 में सचिन तेंडुलकर ने किया था. दूसरे नंबर पर किस प्लेयर का नाम आता है? रोहित शर्मा विराट कोहली केएल राहुल शिखर धवन

8. पाकिस्तान में पैदा हुए दो खिलाड़ियों ने IPL में ‘पर्पल कैप’ जीती है. पहला नाम सोहैल तनवीर है. उन्होंने 2008 में राजस्थान रॉयल्स की तरफ़ से खेलते हुए सबसे अधिक 22 विकेट हासिल किए थे. पहले सीज़न के बाद IPL में पाकिस्तानी खिलाड़ियों की एंट्री पर बैन लगा दिया गया. आपको दूसरे प्लेयर का नाम बताना है, जो पाकिस्तान में पैदा हुआ और उसने IPL में पर्पल कैप भी अपने नाम किया. इमरान ताहिर तबरैज़ शम्सी मुस्तफ़िज़ुर रहमान कगिसो रबाडा

9. IPL 2014. मैच नंबर 56. मुंबई इंडियंस बनाम राजस्थान रॉयल्स. दांव पर था, प्लेऑफ़ का टिकट. दूसरी पारी के 15वें ओवर की चौथी गेंद पर बाउंड्री मुंबई इंडियंस को प्लेऑफ़ में ले जा सकती थी. जेम्स फ़ॉकनर ने गेंद फेंकी और बल्लेबाज ने बल्ला घुमाया. गेंद छह रन के लिए सीमा पार गई और मुंबई प्लेऑफ़ में. और, बेंच पर बैठे रॉयल्स के मेंटॉर राहुल द्रविड़ ने अपनी टोपी ज़मीन पर पटक दी थी. फ़ॉकनर की उस गेंद पर छक्का मारने वाला बल्लेबाज़ कौन था? हरभजन सिंह कोरी एंडरसन अंबाती रायुडू आदित्य तरे

10. एक IPL मैच में सर्वश्रेष्ठ बॉलिंग का रिकॉर्ड मुंबई इंडियंस के अल्ज़ारी जोसेफ़ के नाम है. 3.4 ओवर, 12 रन और 06 विकेट. ये मैच हुआ था 2019 में. इस मैच के बाद जोसेफ़ को IPL में कभी कोई विकेट नहीं मिला. अगले सीज़न की नीलामी में वो अनसोल्ड रह गए. जोसेफ़ ने 6-12 का कारनामा किस टीम के ख़िलाफ़ दिखाया था? दिल्ली कैपिटल्स रॉयल चैलेंजर्स बेंगलुरू सनराइज़र्स हैदराबाद चेन्नई सुपरकिंग्स