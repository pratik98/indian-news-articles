उत्तर प्रदेश के कानपुर में एक अक्टूबर को समाजवादी पार्टी के सदस्य की गोली मारकर हत्या कर दी गई. मृतक का नाम हर्ष यादव है. वे सपा की युवजन सभा के कानपुर देहात उपाध्यक्ष थे. घटना शहर के बर्रा इलाके की है. ये शहर के व्यस्त इलाकों में से है. यहां सब्जी मंडी के पास हर्ष पर ताबड़तोड़ फायरिंग की गई. पूरे बाजार में हड़कंप मच गया. स्थानीय लोग हर्ष को आनन-फानन में अस्पताल लेकर पहुंचे. अस्पताल में डॉक्टरों ने उन्हें मृत घोषित कर दिया. हत्या के कारण का अभी खुलासा नहीं हो सका है. पुलिस आस-पास लगे CCTV फुटेज भी खंगाल रही है.

पुलिस द्वारा मौके पर पहुँचकर तत्काल हर्ष को अस्पताल भेजा गया जहाँ डॉक्टर द्वारा हर्ष को मृत घोषित कर दिया गया इस सम्बन्ध में थाना बर्रा पर अभियोग अन्तर्गत धारा 302/307/504 भादवि पंजीकृत कर अभियुक्त को गिरफ्तार किया गया तमंचा व गाड़ी बरामद । @Uppolice pic.twitter.com/UcACpDO5dN — POLICE COMMISSIONERATE KANPUR NAGAR (@kanpurnagarpol) October 2, 2021

इस बीच मामले में IPC की 3 धाराओं के तहत केस दर्ज किया गया है. धारा 302 यानी हत्या, 307 यानी इरादतन हमला करना या चोट पहुंचाना और 504 यानी शांतिभंग के इरादे से कुछ काम करना. कानपुर पुलिस ने एक आरोपी को भी गिरफ्तार किया है, जिससे पूछताछ चल रही है. कानपुर के पुलिस कमिश्नर असीम अरुण ने इस मामले में कहा –

“हर्ष यादव को गोली मारकर हत्या करने के आरोप में शिवेंद्र यादव नाम के युवक को गिरफ्तार किया गया है. दोनों में किसी बात को लेकर बहस हुई थी, जिसके बाद शिवेंद्र ने हर्ष को गोली मार दी. उससे पूछताछ चल रही है. हर्ष और शिवेंद्र, दोनों सपा से जुड़े हुए हैं.”

One Harsh Yadav was shot dead yetserday. Shivendra Yadav, a person know to Harsh Yadav, killed him following an argument. Shivendra has been arrested, questioning underway. Both of them are related to Samajwadi Party: Asim Arun, Kanpur Nagar Police Commissioner pic.twitter.com/MMu5rRnjeO — ANI UP (@ANINewsUP) October 2, 2021

आरोपी के पास से तमंचा और गाड़ी बरामद की गई है.

एक अक्टूबर को ही शहर से एक और बड़ा केस सामने आया. यहां के फजलगंज इलाके में एक ही परिवार के 3 लोगों का घर में शव मिलने से हड़कंप मच गया. तीनों के शव खून से लथ-पथ मिले बताए जा रहे हैं और घटना देर रात की बताई जा रही है. वारदात के बाद बदमाशों ने घर के मेन गेट पर ताला लगाया और मृतक की बाइक लेकर फरार हो गए. इस संबंध में पुलिस ने बताया –

“फजलगंज के मिल एरिया चौकी में एक परिवार परचून की दुकान चलाता था. दुकान उनके घर के ही अंदर है. आज (2 अक्टूबर) की सुबह दुकानदार के भाई को पड़ोसियों ने सूचना दी कि दुकान अभी तक खुली नहीं है. लोगों को कुछ शक हुआ था. इसके आधार पर लोगों ने यहां ताला तुड़वाया तो अंदर पति, पत्नी और उनके बच्चे की डेड बॉडी मिली. पुलिस और फॉरेंसिक विभाग की टीम जांच कर रही है.”

स्थानीय मीडिया के मुताबिक मृतकों के परिजनों का आरोप है कि पुलिस ने उन्हें भरोसे में लिए बिना मनमाने तरीके से काम कर रही है. वहीं पुलिस का दावा है कि जल्द ही आरोपियों को पकड़ा जाएगा.

मनीष गुप्ता के साले ने लल्लनटॉप को बताया, PM मोदी पसंद थे, पुलिस पर भरोसा नहीं

