2 अक्टूबर को ट्विटर पर ट्रेंड होने लगा – #JalSamadhi . इसके साथ लोग अयोध्या के संत जगद्गुरु परमहंस आचार्य महाराज का ज़िक्र कर रहे थे. क्यों? दरअसल इन्होंने कुछ दिन पहले भारत को हिन्दू राष्ट्र घोषित करने और मुस्लिम और क्रिश्चियन की नागरिकता ख़त्म करने की मांग की थी. बाकायदा डेडलाइन दी थी. 2 अक्टूबर की. साथ में धमकी भी दी थी. जल समाधि लेने की. उनका साथ देते हुए हिंदू महासभा ने भी ऐलान किया था कि उनके साथ एक लाख कार्यकर्ता भी सरयू नदी में जल समाधि लेंगे. महासभा के राष्ट्रीय महासचिव देवेंद्र पांडेय ने PM मोदी को चिट्ठी लिखी थी कि परमहंस आचार्य की मांगें जायज हैं इसलिए इन्हें मान लेना चाहिए. परमहंस आचार्य ने कहा था–

“मैं मांग करता हूं कि 2 अक्टूबर तक भारत को हिन्दू राष्ट्र घोषित किया जाए, वरना मैं सरयू नदी में जल समाधि ले लूंगा. साथ ही केंद्र सरकार मुस्लिमों और क्रिश्चियन की नागरिकता ख़त्म करे.”

Ayodhya | I demand that India should be declared a ‘Hindu Rashtra’ by Oct 2 or else I’ll take Jal Samadhi in river Sarayu. And Centre should terminate nationality of Muslims & Christians: Jagadguru Paramhans Acharya Maharaj (28.09) pic.twitter.com/QMAIkd6tLZ — ANI UP (@ANINewsUP) September 29, 2021

2 अक्टूबर आई तो लोग सोशल मीडिया के ज़रिये उन्हें अपनी कही बात याद दिलाने लगे और ट्विटर पर #JalSamadhi ट्रेंड होने लगा. लोगों ने चुटकी भी ली.

*when the crowd assembled outside his house to watch & witness the #JalSamadhi today* Le Acharya : pic.twitter.com/VatBGFyDLz — Captain Kurla (Blue Tick) (@pricelesslazy) October 2, 2021

People when they see #JalSamadhi Acharya on October 3rd: pic.twitter.com/NcA8qxzft4 — Bhook (@AkashGooner96) October 2, 2021

एक यूज़र ने लिखा कि क्या कोई बता सकता है कि जल समाधि कब हो रही है.

People when they see #JalSamadhi Acharya on October 3rd: pic.twitter.com/NcA8qxzft4 — Bhook (@AkashGooner96) October 2, 2021

कुछ लोगों ने ये भी लिखा कि मज़ाक उड़ाना ग़लत है. एक यूज़र ने लिखा कि कांग्रेसी और मुस्लिम लोग ही एक संत का मज़ाक उड़ा रहे हैं और यही लोग थे जो कभी धारा 370 और राम मंदिर के मुद्दे पर मज़ाक बना रहे थे.

#JalSamadhi

Congress and musIims are making fun of a SADHU on his demand of HINDU RASTRA same people made fun on bhagwan RAM mandir

370

ab haso — Pooja yadav (@Poojayadav676ii) October 2, 2021

एक यूज़र ने लिखा कि ये सब गांधी जयंती के महत्व को कम करने के लिए किया जा रहा है.

We all must remember that everything rotates around politics. Jal samadhi nautanki is not a standalone activity. There are lot more into it. Have you all ever thought why it has to happen on Gandhi Jayanti? #GandhiJayanti #JalSamadhi #Swamy #India #Politics #bhartiya #भारतीय pic.twitter.com/Y5d8RStkim — Krishnendu Chatterjee Bhartiya (@bhartiyakrish) October 2, 2021

इन सब बातों के बीच परमहंस आचार्य ने न्यूज़-24 से बात करते हुए कहा कि उन्होंने जो बात कही थी, उसे देखते हुए 2 अक्टूबर की सुबह से ही प्रशासन ने उन्हें हाउस अरेस्ट कर दिया है, लेकिन उन्होंने सरयू नदी से जल मंगा लिया है और इसी में नाक डुबाकर समाधि लेने का प्रयास करेंगे.

जब आचार्य परमहंस ने 2 अक्टूबर को जल समाधि की धमकी दी थी, तब भी जनता उनके पुराने वाकये खोज लाई थी जब उन्होंने इसी तरह की धमकियां दीं लेकिन बाद में सब कुशल-मंगल ही रहा. जैसे कि इसी साल मई का वाकया ले लीजिए. जगद्गुरु परमहंस ने बाकायदा अपनी चिता सजाते हुए कहा था कि अगर पश्चिम बंगाल में हो रही हिंसा नहीं रुकी, तो आत्मदाह कर लेंगे. ख़ैर ऐसा कुछ नहीं हुआ.

रेप के आरोपी बाबा नित्यानंद ने हिंदू राष्ट्र कैलाशा बना लिया है

