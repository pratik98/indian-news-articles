मीनाक्षी शेषाद्री को खोजेंगे तो तलाश 1996 पर खत्म हो जाएगी, जब उनकी आखिरी फिल्म सनी देओल के साथ 'घातक' रिलीज हुई थी. दरअसल, अब उनका नाम मीनाक्षी मैसूर है. और नाम की बात चली है तो बताता चलूं कि असल में उनका नाम शशिकला था. मीनाक्षी तो शोमैन सुभाष घई का फिल्म ‘हीरो’ के पहले दिया गया नाम है. मीनाक्षी के पति हरीश मैसूर एक इनवेस्टमेंट बैंकर हैं. हरीश आजकल वॉशिंगटन डीसी में जॉब कर रहे हैं. तो मीनाक्षी भी दसियों साल टेक्सस में रहने के बाद अमेरिकी राजधानी शिफ्ट हो गई हैं. बेटा जोश साथ में हैं. बेटी केंद्रा अमेरिका में ही कहीं और हायर स्टडीज कर रही हैं. टेक्सस में मीनाक्षी चेरिस के नाम से डांस स्कूल चलाती थीं. कल्चरल एक्टिविटीज में भी काफी आगे थीं. मगर वॉशिंगटन में ऐसा कुछ शुरू नहीं किया है अब तक. मीनाक्षी वैसे तो तमिलनाडु के आयंगर ब्राह्मण परिवार से हैं. मगर पापा की सिंदरी के खाद कारखाने में नौकरी के चलते उनकी परवरिश झारखंड में हुई. महज 17 साल की उम्र में मिस इंडिया बन गई थीं वह. साल था 1981. अपने आप में ये रेकॉर्ड है अब तक. फिर अगले साल कॉन्ट्रैक्ट पूरा होने के बाद वह मनोज कुमार के भाई राजीव गोस्वामी के साथ फिल्म ‘पेंटर बाबू’ में आईं. फिल्म फुस्स हो गई. पर तब तक सुभाष घई की उन पर नजर पड़ चुकी थी. 1983 में आई हीरो ने उनको हीरोइन बना दिया. सफर चलता रहा, ‘दामिनी’ के जरिए नई ऊंचाई तक पहुंचा और फिर घातक के बाद 1996 में उन्होंने मुंबई फिल्म इंडस्ट्री को बाय बोल दिया. दरअसल, एक साल पहले ही उन्होंने हरीश के साथ न्यू यॉर्क में कोर्ट मैरिज कर ली थी. अगले एक साल में बचे हुए असाइनमेंट निपटाए. कुछेक साल मुंबई में भी बेस रहा. फिर पूरी तरह यूएस चली गईं. शुरू में एडजस्ट करने में दिक्कत आई. एक बार बच्चे कुछ बड़े हुए तो उन्होंने डांस स्कूल के जरिए नया मकसद पा लिया. मीनाक्षी बार-बार यही कहती हैं, परिवार ही मेरे लिए सब कुछ है. और इंडिया में उनकी आखिरी पब्लिक झलक ऋषि कपूर के जरिए नजर आई. जून 2015 में चिंटू जी ने ये ट्वीट किया था. https://twitter.com/chintskap/status/615898674577575936?lang=en

चंचल शुभी edited question 4 years ago