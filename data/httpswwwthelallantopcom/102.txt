दावा

अफ़ग़ानिस्तान पर तालिबान का कब्ज़ा हो गया है. सरकारी नुमाइंदे काबुल छोड़ चुके हैं. इस बीच सोशल मीडिया पर एक ग्राफिक शेयर किया जा रहा है जिसमें दावा किया जा रहा है कि अमेरिकी न्यूज़ चैनल CNN ने तालिबान की तारीफ की है. वो भी हमले के दौरान मास्क पहनने के लिए.

फिल्ममेकर विवेक अग्निहोत्री ने ये तस्वीर ट्वीट करते हुए लिखा है-(आर्काइव)

CNN ने मासूम लोगों को कत्लेआम के दौरान मास्क पहनने के लिए तालिबान की तारीफ की है.

CNN praises Taliban for wearing masks during butchering of innocent people. #Afghanistan pic.twitter.com/99fCw28SBb — Vivek Ranjan Agnihotri (@vivekagnihotri) August 16, 2021

भारतीय जनता पार्टी के सांसद वरुण गांधी ने भी ये तस्वीर शेयर की है.(आर्काइव)

Corona warriors in Kabul pic.twitter.com/YRh4zDLDVk — Varun Gandhi (@varungandhi80) August 16, 2021

फिल्ममेकर अशोक पंडित ने भी ऐसा ही दावा किया है और ट्वीट में मानवाधिकार संगठनों को टैग किया है.(आर्काइव)

..@CNN calls Taliban terrorists as fighters and praises them for wearing masks while killing innocent people in Afghanistan . @UNHumanRights @hrw as usual have maintained a criminal silence . pic.twitter.com/Rogym9E6jQ — Ashoke Pandit (@ashokepandit) August 16, 2021

ये तस्वीर फेसबुक समेत तमाम सोशल मीडिया प्लेटफॉर्म्स पर शेयर की जा रही है.

पड़ताल

हमने दावे की पड़ताल की. ये तस्वीर भ्रामक है. असल में CNN ने तालिबान की तारीफ नहीं की. वायरल हो रहा स्क्रीनशॉट एक सटायर वेबसाइट (व्यंग्य) से लिया गया है.

स्क्रीनशॉट में हेडिंग के नीचे बायलाइन में BabylonBee.com लिखा है. इंटरनेट पर खोजा तो पता चला कि BabylonBee.com एक सटायर वेबसाइट है. वेबसाइट के About us सेक्शन में लिखा गया है कि ये एक मज़ाकिया वेबसाइट है. जहां क्रिश्चियन मामलों, राजनैतिक मामले और रोजाना मामलों से जुड़े व्यंग्य लिखे जाते हैं.

रिवर्स इमेज सर्च के ज़रिये खोजने पर ये तस्वीर हमें साल 2012 में प्रकाशित बीबीसी की एक रिपोर्ट में मिली.

बीबीसी ने मुताबिक, ये तस्वीर रॉयटर्स न्यूज़ एजेंसी की है जो 2007 में क्लिक की गई थी.

The Babylone Bee ने 15 अगस्त 2021 को ये तस्वीर ट्विटर पर पोस्ट की थी.

CNN Praises Taliban For Wearing Masks During Attack https://t.co/3ynz1kyoyL — The Babylon Bee (@TheBabylonBee) August 15, 2021

नतीजा

CNN ने तालिबान के मास्क पहन हमला करने की ख़बर नहीं दिखाई. ये एक मज़ाकिया वेबसाइट का स्क्रीनशॉट है, जिसे कई यूज़र्स ने सच मान लिया. बैकग्राउंड में इस्तेमाल तस्वीर हाल-फिलहाल की नहीं है.