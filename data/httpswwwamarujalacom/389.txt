{"_id":"6156c4f28ebc3e28945352fe","slug":"indian-woman-skeet-shooter-ganemat-sekhon-won-a-silver-medal-at-the-issf-junior-world-championship","type":"story","status":"publish","title_hn":"\u0928\u093f\u0936\u093e\u0928\u0947\u092c\u093e\u091c\u0940: \u0917\u0928\u0940\u092e\u0924 \u0938\u0947\u0916\u094b\u0902 \u0915\u093e \u091c\u0942\u0928\u093f\u092f\u0930 \u0935\u0930\u094d\u0932\u094d\u0921 \u091a\u0948\u0902\u092a\u093f\u092f\u0928\u0936\u093f\u092a \u092e\u0947\u0902 \u091c\u0932\u0935\u093e, \u092e\u0939\u093f\u0932\u093e\u0913\u0902 \u0915\u0940 \u0938\u094d\u0915\u0940\u091f \u0938\u094d\u092a\u0930\u094d\u0927\u093e \u092e\u0947\u0902 \u091c\u0940\u0924\u093e \u0930\u091c\u0924 \u092a\u0926\u0915","category":{"title":"Other Sports","title_hn":"\u0905\u0928\u094d\u092f \u0916\u0947\u0932","slug":"other-sports"}}

सार भारत की उभरती निशानेबाज गनीमत सेखों ने आईएसएसएफ जूनियर वर्ल्ड चैंपियनशिप में रजत पदक जीत लिया है। उन्होंने महिलाओँ की स्कीट निशानेबाजी स्पर्धा में सिल्वर मेडल अपने नाम किया।

भारत की उभरती हुई स्कीट निशानेबाज गनीमत सेखों ने पेरू की राजधानी लीमा में चल रही आईएसएसएफ जूनियर विश्व चैंपियनशिप में इतिहास रच दिया। उन्होंने महिलाओँ की स्कीट निशानेबाजी स्पर्धा में रजत पदक अपने नाम किया। आज भारत का यह पांचवां पदक था। हालांकि इस दौरान गनीमत गोल्ड मेडल जीतने से चूक गईं। उन्हें शूट-ऑफ मुकाबले में अमेरिका की अलीशा फेथ लेन ने शिकस्त दी।



शूट-ऑफ में हारीं गनीमत



चंडीगढ़ की निशानेबाज गनीमत ने इस साल की शुरुआत में दिल्ली में हुए सीनियर आईएसएसएफ वर्ल्ड कप में मेडल जीता था। गनीमत और अलीशा के बीच इस मुकाबला का फैसला शूट-ऑफ के जरिए हुए जिसमें अमेरिकी खिलाड़ी उन पर भारी पड़ी। इससे पहले दोनों ने 60 शॉट में से 46-46 का स्कोर किया जिसके चलते यह मुकाबला टाई रहा। इस स्पर्धा का कांस्य पदक इटली की सारा बोंगिनी ने जीता।



मनु भाकर ने जीता गोल्ड



आईएसएसएफ जूनियर विश्व चैंपियनशिप में आज का दिन भारत के लिए शानदार रहा। भारत की मनु भाकर ने महिलाओं की 10 मीटर एयर पिस्टल स्पर्धा में स्वर्ण पदक जीता। जबकि ईशा सिंह रजत पदक जीतने में सफल रहीं।



रुद्राक्ष ने की पदक की शुरुआत



भारत के लिए पदक जीतने की शुरुआत मुंबई के रुद्राक्ष बालासाहेब पाटिल ने की जिन्होंने पुरुषों की 10 मीटर एयर राइफल स्पर्धा में सिल्वर मेडल जीता। वहीं रमिता ने महिलाओं की 10 मीटर एयर राइफल स्पर्धा में कांस्य पदक पर कब्जा किया।



इन खिलाड़ियों ने किया निराश



महिला स्कीट फाइनल में दूसरी भारतीय रायजा ढिल्लों नहीं जा सकीं और वह छठे स्थान पर रहीं। वहीं, भारत पुरुषों की 10 मीटर एयर पिस्टल स्पर्धा में पदक जीतने में नाकाम रहा। नवीन, सरबजीत सिंह औ विजयवीर सिंधु ने ने निराश किया। जबकि पुरुषों की स्कीट में राजवीर गिल, अभय सिंह सेखों और आयूष राजू में से कोई भी फाइनल में जगह नहीं बना सका।