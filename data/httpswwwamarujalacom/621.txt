{"_id":"615748748ebc3eb5c8575c46","slug":"yongman-was-died-drown-in-gadha-basti-news-gkp411374330","type":"story","status":"publish","title_hn":"\u0917\u0921\u094d\u0922\u093c\u0947 \u092e\u0947\u0902 \u0921\u0942\u092c \u0915\u0930 35 \u0935\u0930\u094d\u0937\u0940\u092f \u0935\u094d\u092f\u0915\u094d\u0924\u093f \u0915\u0940 \u092e\u094c\u0924","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

गड्ढ़े में डूब कर 35 वर्षीय व्यक्ति की मौत

गोरखपुर ब्यूरो

Updated Fri, 01 Oct 2021 11:12 PM IST Updated Fri, 01 Oct 2021 11:12 PM IST

विज्ञापन

ख़बर सुनें

ख़बर सुनें

गड्ढ़े में डूबकर युवक की मौत

- छावनी थाना क्षेत्र के छतौना गांव की घटना

संवाद न्यूज एजेंसी

विक्रमजोत। छावनी थाना क्षेत्र के छतौना गांव में शुक्रवार की सुबह बांध के किनारे मौजूद गढ्ढ़े में एक 35 वर्षीय युवक की डूबने से मौत हो गई। ग्रामीणों के मुताबिक छतौना गांव निवासी बाबूलाल निषाद पुत्र टिनकू निषाद का घर में देर रात उसकी पत्नी से विवाद हो गया।

सुबह उठकर शौच के लिए बीडी बांध स्थित अपने घर के बगल एक गढ्ढ़े पर गया और उसी में नहाने लगा। इसी दौरान उसमें डूब गया। बांध पर घूम रहे गांव के कुछ लड़कों ने बाबूलाल के शव को पानी में उतराया देखा तो उसके परिजनों को इसकी जानकारी दी। सूचना मिलते ही छावनी पुलिस भी मौके पर पहुंच गई और ग्रामीणों की मदद से शव को पानी से निकलवाया। बाबूलाल की दो संतानें हैं, जिसमें एक लड़का एक लड़की है। मामले में थानाध्यक्ष छावनी आलोक श्रीवास्तव ने बताया कि मृतक नशेड़ी किस्म का व्यक्ति था। रात में परिवार में झगड़ा करता था। सुबह तटबंध के किनारे बाढ़ के रुके पानी में नहाने के दौरान डूब गया। शव का पंचनामा कर पोस्टमार्टम के लिए भेजा गया है।