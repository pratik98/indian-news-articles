{"_id":"615828cb8ebc3e058c2ef3a4","slug":"raft-indus-nx-electric-scooter-price-in-india-raft-indus-nx-specs-raft-indus-nx-features-raft-motors","type":"feature-story","status":"publish","title_hn":"Raft Indus NX: \u0938\u092c\u0938\u0947 \u091c\u094d\u092f\u093e\u0926\u093e \u0930\u0947\u0902\u091c \u0926\u0947\u0928\u0947 \u0935\u093e\u0932\u093e \u0926\u0941\u0928\u093f\u092f\u093e \u0915\u093e \u092a\u0939\u0932\u093e \u0907\u0932\u0947\u0915\u094d\u091f\u094d\u0930\u093f\u0915 \u0938\u094d\u0915\u0942\u091f\u0930, \u092b\u0941\u0932 \u091a\u093e\u0930\u094d\u091c \u092e\u0947\u0902 \u091a\u0932\u0924\u093e \u0939\u0948 480 \u0915\u093f\u092e\u0940, \u091c\u093e\u0928\u0947\u0902 \u0915\u0940\u092e\u0924 \u0914\u0930 \u092b\u0940\u091a\u0930\u094d\u0938","category":{"title":"Automobiles","title_hn":"\u0911\u091f\u094b-\u0935\u0930\u094d\u0932\u094d\u0921","slug":"automobiles"}}

Raft Indus NX: सबसे ज्यादा रेंज देने वाला दुनिया का पहला इलेक्ट्रिक स्कूटर, फुल चार्ज में चलता है 480 किमी, जानें कीमत और फीचर्स

ऑटो डेस्क, अमर उजाला, नई दिल्ली Published by: अमर शर्मा Updated Sat, 02 Oct 2021 03:09 PM IST

सार Raft Motors (राफ्ट मोटर्स) ने मौजूदा सभी इलेक्ट्रिक स्कूटर को पीछे छोड़ते हुए एक नया रिकॉर्ड बनाया है। कंपनी का दावा है कि उसका नया स्कूटर सबसे ज्यादा रेंज देने वाला दुनिया का पहला इलेक्ट्रिक स्कूटर है।

विज्ञापन

ख़बर सुनें

ख़बर सुनें

RAFT Motors Electric Scooter : भारतीय बाजार में इलेक्ट्रिक वाहनों की मांग बढ़ी है। इसे देखते हुए प्रमुख वाहन निर्माता कंपनियां अपनी इलेक्ट्रिक व्हीकल लॉन्च कर रही हैं और साथ नए-नए मॉडल लाने की तैयारी में हैं। चूंकि भारत में फिलहाल ईवी चार्जिंग इंफ्रास्ट्रक्चर तैयार किया जा रहा है। ऐसे में आजकल लंबी रेंज वाले इलेक्ट्रिक स्कूटरों की ज्यादा मांग है। पावरफुल बैटरी और ज्यादा ड्राइविंग रेंज वाले ईवी से राइडर बिना चार्जिंग की चिंता किए लंबी दूरी की यात्रा कर सकता है। हाल ही में ओला और सिंपल एनर्जी ने अपने इलेक्ट्रिक स्कूटर लॉन्च किए हैं। लेकिन Raft Motors (राफ्ट मोटर्स) ने मौजूदा सभी इलेक्ट्रिक स्कूटरों को पीछे छोड़ते हुए एक नया रिकॉर्ड बनाया है। कंपनी का दावा है कि उसका नया स्कूटर सबसे ज्यादा रेंज देने वाला दुनिया का पहला इलेक्ट्रिक स्कूटर है।



मुंबई आधारित वाहन निर्माता कंपनी Raft Motors दोपहिया वाहन बनाती है। कंपनी ने इलेक्ट्रिक स्कूटर्स के सेगमेंट में एक नया कीर्तिमान बनाया है। राफ्ट मोटर्स ने हाल ही में Indus NX (इंडस एनएक्स) इलेक्ट्रिक स्कूटर लॉन्च किया है। यह इलेक्ट्रिक स्कूटर एक बार फुल चार्जिंग पर 480 किलोमीटर की दूरी तय कर सकता है। इतना ही नहीं यह इलेक्ट्रिक स्कूटर नई शानदार फीचर्स के साथ उतारा गया है। यह इलेक्ट्रिक स्कूटर एक लाख किलोमीटर की वारंटी और डबल बैटरी के विकल्प के साथ पेश किया गया है। राफ्ट मोटर्स के नए इलेक्ट्रिक स्कूटर को तीन वेरिएंट में लॉन्च किया गया है जिसमें एंट्री लेवल, मिड रेंज और टॉप वेरिएंट शामिल हैं। एंट्री लेवल मॉडल में 48V 65Ah का रिमूवेबल लिथियम आयन बैटरी पैक मिलता है। इसकी बैटरी को स्कूटर से निकाल कर चार्ज किया जा सकता है। इस बैटरी पैक के साथ यह फुल चार्ज में 156 किमी की दूरी तय कर सकता है। Indus NX एंट्री लेवल वेरिएंट की मुंबई में एक्स-शोरूम कीमत 1,18,500 रुपये है।



Indus NX मिड-रेंज वेरिएंट में कंपनी ने 48V 135Ah का फिक्स बैटरी पैक दिया है। यानी इस बैटरी को स्कूटर से निकाल कर चार्ज नहीं किया जा सकता। एक बार फुल चार्जिंग पर यह स्कूटर 324 किमी की दूरी तय कर सकता है। इस वेरिएंट की मुंबई में एक्स-शोरूम कीमत 1,91,976 रुपये है।



Indus NX का टॉप वेरिएंट सबसे ज्यादा रेंज देता है। इसमें कंपनी ने डुअल बैटरी पैक का विकल्प दिया है जिसकी कुल क्षमता 9.6 kWh है। एक बार फुल चार्जिंग पर यह स्कूटर 480 किलोमीटर से ज्यादा की रेंज दे सकता है। टॉप वेरिएंट की मुंबई में एक्स-शोरूम कीमत 2,57,431 रुपये है। Indus NX स्कूटर में रिवर्स गियर, थेफ्ट अलार्म, कीलेस-स्टार्ट, रिमोट-लॉकिंग, स्टाइलिश डिस्क ब्रेक और चाइल्ड-सेफ पार्किंग मोड जैसे एडवांस फीचर्स मिलते हैं। चार्जिंग समय बचाने के लिए इस स्कूटर में 10 एम्पीयर का फास्ट चार्जिंग सेटअप भी मिलता है। Raft Motors की भारत के 550 शहरों में ज्यादा शहरों में डीलरशिप मौजूद हैं। कंपनी का कहना है कि वह मार्च 2022 तक भारत के हर जिले में और मार्च 2023 तक दुनिया भर के हर देश में अपनी मौजूदगी की योजना बना रही है। राफ्ट मोटर्स का कहना है कि कंपनी को दुनिया के हर कोने से जबरदस्त प्रतिक्रिया मिल रही है। इलेक्ट्रिक टू-व्हीलर्स के अलावा, राफ्ट कंज्यूमर प्रोडक्ट्स पर भी काम कर रही है और कंपनी ने हाल ही में Android आधारित स्मार्ट टीवी और हाई-फाई Karaoke साउंड सिस्टम भी लॉन्च किया था।