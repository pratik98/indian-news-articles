{"_id":"6158067f8ebc3e09e4119876","slug":"uttarakhand-news-six-heavyweight-ias-officer-transfer-today","type":"story","status":"publish","title_hn":"\u0909\u0924\u094d\u0924\u0930\u093e\u0916\u0902\u0921: \u0939\u0947\u0935\u0940\u0935\u0947\u091f \u0928\u094c\u0915\u0930\u0936\u093e\u0939\u094b\u0902 \u0915\u094b \u0938\u0930\u0915\u093e\u0930 \u0928\u0947 \u092b\u093f\u0930 \u092c\u0926\u0932\u093e, \u0930\u093e\u0927\u093f\u0915\u093e\u00a0\u091d\u093e \u0935 \u0926\u093f\u0932\u0940\u092a \u091c\u093e\u0935\u0932\u0915\u0930 \u0915\u094b \u0915\u093f\u092f\u093e \u0939\u0932\u094d\u0915\u093e","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

सार आईएएस अधिकारी राधिका झा को शासन ने विद्यालयी शिक्षा और उद्योग से मुक्त कर दिया गया है। सचिव बीवीआरसी पुरुषोत्तम नए विद्यालयी शिक्षा सचिव बनाए गए हैं।

प्रदेश सरकार में नौकरशाहों की अदला-बदली का सिलसिला थमने का नाम नहीं ले रहा है। शासन ने छह हेवीवेट नौकरशाहों को फिर बदल दिया। सचिव दिलीप जावलकर और राधिका झा के दायित्व को हल्का किया गया है।



अरविंद सिंह ह्यांकी ने आदेश जारी किए

आईएएस अधिकारी राधिका झा को शासन ने विद्यालयी शिक्षा और उद्योग से मुक्त कर दिया गया है। सचिव बीवीआरसी पुरुषोत्तम नए विद्यालयी शिक्षा सचिव बनाए गए हैं। शनिवार को सचिव कार्मिक एवं सतर्कता विभाग अरविंद सिंह ह्यांकी ने तबादला आदेश जारी किए।



अमित सिंह नेगी को सचिव चिकित्सा शिक्षा से मुक्त किया

जारी आदेश के मुताबिक, सचिव अमित सिंह नेगी अब औद्योगिक विकास एवं सूक्ष्म, लघु व मध्यम उद्योग का दायित्व भी देखेंगे। नेगी को सचिव चिकित्सा शिक्षा से मुक्त कर दिया गया है। वह सचिव मुख्यमंत्री, वित्त, गोपन, स्वास्थ्य एवं परिवार कल्याण का प्रभार देखते रहेंगे।



सचिव सूचना का दायित्व सचिव डॉ. पंकज पांडेय देखेंगे

सचिव राधिका झा के पास अब निवेश आयुक्त नई दिल्ली का प्रभार रह गया है। सचिव बीवीआरसी पुरुषोत्तम से तकनीकी शिक्षा हटाकर प्रभारी सचिव दीपेंद्र कुमार चौधरी को दिया गया है। चौधरी उच्च शिक्षा एवं आयुक्त परिवहन का दायित्व भी देख रहे हैं। सचिव दिलीप जावलकर को सूचना विभाग के प्रभार से मुक्त कर दिया गया है। उनके स्थान पर अब सचिव सूचना का दायित्व सचिव डॉ. पंकज पांडेय देखेंगे।