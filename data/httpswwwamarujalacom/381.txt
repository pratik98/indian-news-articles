{"_id":"61581ce28ebc3e8752256311","slug":"areeba-khan-raiza-dhillon-and-ganemat-sekhon-indian-women-win-team-gold-in-skeet-while-bronze-for-men-at-issf-junior-world-championship","type":"story","status":"publish","title_hn":"\u0906\u0908\u090f\u0938\u090f\u0938\u090f\u092b \u091c\u0942\u0928\u093f\u092f\u0930 \u0935\u0930\u094d\u0932\u094d\u0921 \u091a\u0948\u0902\u092a\u093f\u092f\u0928\u0936\u093f\u092a: \u092d\u093e\u0930\u0924\u0940\u092f \u092e\u0939\u093f\u0932\u093e \u091f\u0940\u092e \u0928\u0947 \u0938\u094b\u0928\u0947 \u092a\u0930 \u0938\u093e\u0927\u093e \u0928\u093f\u0936\u093e\u0928\u093e, \u0915\u093e\u0902\u0938\u094d\u092f \u092a\u0930 \u092a\u0941\u0930\u0941\u0937 \u091f\u0940\u092e \u0915\u093e \u0915\u092c\u094d\u091c\u093e","category":{"title":"Other Sports","title_hn":"\u0905\u0928\u094d\u092f \u0916\u0947\u0932","slug":"other-sports"}}

सार भारतीय महिलाओं ने आईएसएसएफ जूनियर वर्ल्ड चैंपियनशिप में स्कीट टीम इवेेंट में स्वर्ण पदक जीतकर इतिहास रच दिया। अरीबा खान, रायजा ढिल्लों और गनीमत सेखों की टीम ने फाइनल में इटली की टीम को 6-0 से मात दी।

पेरू की राजधानी लीमा में खेली जा रही आईएसएसएफ जूनियर वर्ल्ड चैंपियनशिप में भारतीय निशानेबाजों ने महिला स्कीट टीम स्पर्धा में स्वर्ण पदक जीतकर इतिहास रच दिया। जबकि, पुरुष टीम कांस्य पदक जीतने में सफल रही। अरीबा खान, रायजा ढिल्लों और गनीमत सेखों की तिकड़ी ने फाइनल मुकाबले में 6 का स्कोर किया और शीर्ष पर रही। इस भारतीय टीम ने इटली को 6-0 से हराया।



इटली की टीम को हराया



भारत की महिला टीम ने शुक्रवार को स्वर्ण पदक के दौर में भारतीय महिलाओं को इटली की टीम दामियाना पाओलाची, सारा बोंगिनी और गिआडा लोंगी से भिड़ना था। वहीं दिन की शुरुआत में भारत को अच्छा समाचार मिला। फाइनल मैच में में भारत की अरीबा खान, रायजा ढिल्लों और गनीमत सेखों वाली टीम ने निशानेबाजी की स्कीट टीम इवेंट में इटली की टीम को 6-0 से शिकस्त दी।



पुरुष टीम ने साधा कांस्य पदक पर निशाना



वहीं पुरुष वर्ग में राजवीर गिल, आयूष रुद्रराजु और अभय सिंह सेखों वाली टीम इंडिया ने कांस्य पदक पर कब्जा किया। इस मुकाबले में भारतीय टीम ने तुर्की की अली कैन अरबी, अहमत बरन और मुहम्मद सेहुन काया की टीम को 6-0 से हराया। यही स्कोर महिला टीम का गोल्ड मेडल मुकाबले में रहा था।



गनीमत ने व्यक्तिगत स्पर्धा में जीता था सिल्वर



एक दिन पहले चंडीगढ़ की रहने वाली गनीमत सेखों ने महिलाओं की व्यक्तिगत स्कीट स्पर्धा में रजत पदक जीता था। इस मुकाबले में उन्होंने शानदार प्रदर्शन किया और मुकाबला शूट-ऑफ तक पहुंचा। लेकिन शूट-ऑफ मुकाबले में अमेरिका की अलीशा फेथ लेन ने उन्हें शिकस्त देकर स्वर्ण पदक अपने नाम कर लिया।



भारत दूसरे स्थान पर



आईएसएसएफ जूनियर वर्ल्ड चैंपियनशिप की पदक तालिका पर नजर डाली जाए तो भारत दो स्वर्ण तीन रजत और दो कांस्य पदक के साथ दूसरे स्थान पर है। भारत ने इस प्रतियोगिता में कुल सात पदक जीते हैं। जबकि अमेरिका तीन गोल्ड सहित कुल सात पदकों के साथ शीर्ष पर काबिज है।