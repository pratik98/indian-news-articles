{"_id":"6157435a8ebc3e4715055b50","slug":"uttarakhand-news-cm-pushkar-singh-dhami-announced-for-opened-open-gyms-in-7795-panchayats","type":"story","status":"publish","title_hn":"\u0909\u0924\u094d\u0924\u0930\u093e\u0916\u0902\u0921: \u0938\u0940\u090f\u092e \u0927\u093e\u092e\u0940 \u0915\u0940 \u0918\u094b\u0937\u0923\u093e, \u092a\u094d\u0930\u0926\u0947\u0936 \u0915\u0940 7795 \u092a\u0902\u091a\u093e\u092f\u0924\u094b\u0902 \u092e\u0947\u0902 \u0916\u0941\u0932\u0947\u0902\u0917\u0947 \u0913\u092a\u0928 \u091c\u093f\u092e, \u0926\u094b \u092f\u094b\u091c\u0928\u093e\u0913\u0902 \u0915\u0940 \u0938\u092c\u094d\u0938\u093f\u0921\u0940 \u092c\u0922\u093c\u093e\u0908","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

सार वीर चंद्र सिंह गढ़वाली पर्यटन स्वरोजगार योजना के तहत इलेक्ट्रिक लग्जरी बसों की खरीद पर दी जाने वाली सब्सिडी की अधिकतम राशि को 15 लाख रुपये से बढ़ाकर 20 लाख रुपये की जाएगी।

मुख्यमंत्री पुष्कर सिंह धामी ने प्रदेश की 7795 ग्राम पंचायतों में सार्वजनिक स्थानों पर एक-एक ओपन जिम ( मुख्यमंत्री ग्रामीण युवा फिटनेस सेंटर) खोलने के साथ वीरचंद्र सिंह गढ़वाल स्वरोजगार योजना और पंडित दीनदयाल उपाध्याय होम स्टे योजना की सब्सिडी बढ़ाने की घोषणा की है।



शुक्रवार को पौड़ी जिले के पीठसैंण में केंद्रीय रक्षा मंत्री राजनाथ सिंह ने वीरचंद्र सिंह गढ़वाली की प्रतिमा का अनावरण किया। इस मौके पर मुख्यमंत्री ने प्रदेश में मुख्यमंत्री स्वस्थ युवा, स्वस्थ उत्तराखंड योजना का शुभारंभ करते हुए कई घोषणाएं कीं। उन्होंने कहा कि प्रदेश की सभी 7795 ग्राम पंचायतों में सार्वजनिक स्थानों पर एक-एक ओपन जिम (मुख्यमंत्री ग्रामीण युवा फिटनेस सेंटर) खोली जाएगी।



इसके अलावा वीर चंद्र सिंह गढ़वाली पर्यटन स्वरोजगार योजना के तहत इलेक्ट्रिक लग्जरी बसों की खरीद पर दी जाने वाली सब्सिडी की अधिकतम राशि को 15 लाख रुपये से बढ़ाकर 20 लाख रुपये की जाएगी।



पर्वतीय क्षेत्रों में गैर वाहन पर्यटन उद्यम के लिए 33 प्रतिशत सब्सिडी की मौजूदा अधिकतम सीमा को 14 लाख रुपये से बढ़ाकर 20 लाख रुपये किया जाएगा। पंडित दीन दयाल उपाध्याय होम स्टे योजना के तहत सब्सिडी कुल लागत की मौजूदा 33 प्रतिशत या अधिकतम 10 लाख रुपये को बढ़ाकर 12 लाख किया जाएगा।



सरकार जो घोषणा करेगी उनके शासनादेश भी जारी होंगे

मुख्यमंत्री ने कहा कि जब से उन्होंने मुख्य सेवक के रूप में जिम्मेदारी निभानी शुरू की है तब से सरकार लगातार ही जनहित में फैसले ले रही है। युवाओं को रोजगार से जोड़ते हुए विभिन्न विभागों में खाली चल रहे 24 हजार पदों पर भर्ती की प्रक्रिया 15 अगस्त से शुरू की गई है। प्रत्येक जिले में स्वरोजगार को बढ़ावा देने के लिए शिविर लगाए जा रहे हैं। सीएम ने कहा सरकार जो भी घोषणा करेगी, उसकी शासनादेश भी जारी होंगे।