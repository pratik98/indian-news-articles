न्यूज डेस्क, अमर उजाला, देहरादून Published by: अलका त्यागी Updated Fri, 01 Oct 2021 12:42 AM IST

Hemkund Sahib के कपाट शीतकाल के लिए 10 अक्तूबर को विधिविधान के साथ बंद कर दिए जाएंगे। कोविड के चलते इस साल हेमकुंड साहिब के कपाट चारधाम यात्रा के साथ 18 सितंबर को खुले थे। अभी तक यहां पांच हजार श्रद्धालु दर्शन कर चुके हैं। हेमकुंड साहिब ट्रस्ट के उपाध्यक्ष नरेंद्रजीत सिंह बिंद्रा ने बताया कि 10 अक्तूबर को हेमकुंड साहिब के कपाट बंद कर दिए जाएंगे। उन्होंने इसी अवधि तक श्रद्धालुओं से यात्रा करने का आग्रह किया है। उन्होंने कहा कि मौसम को देखते हुए ट्रस्ट ने यह निर्णय लिया है।