{"_id":"615814198ebc3eab6725a62a","slug":"woman-village-pradhan-get-shot-in-balrampur","type":"story","status":"publish","title_hn":"\u092c\u0932\u0930\u093e\u092e\u092a\u0941\u0930: \u092e\u0939\u093f\u0932\u093e \u0917\u094d\u0930\u093e\u092e \u092a\u094d\u0930\u0927\u093e\u0928 \u0915\u094b \u0938\u094b\u0924\u0947 \u0938\u092e\u092f \u092c\u0926\u092e\u093e\u0936\u094b\u0902 \u0928\u0947 \u092e\u093e\u0930\u0940 \u0917\u094b\u0932\u0940, \u0939\u093e\u0932\u0924 \u0917\u0902\u092d\u0940\u0930","category":{"title":"Crime","title_hn":"\u0915\u094d\u0930\u093e\u0907\u092e","slug":"crime"}}

सार बलरामपुर देहात में एक महिला ग्राम प्रधान को बदमाशों ने सोते समय गोली मार दी। मामले में संदेह के आधार पर दो लोगों को हिरासत में लेकर पूछताछ की जा रही है।

बलरामपुर जिले के नगर कोतवाली क्षेत्र के ग्राम पंचायत सीरिया की महिला ग्राम प्रधान फूल कुंवारी को शुक्रवार मध्य रात्रि सोते समय अज्ञात बदमाशों ने सिर में गोली मार दी। गंभीर हालत में उन्हें इलाज के लिए बहराइच रेफर किया गया है।



बताया जा रहा है कि यह घटना चुनावी रंजिश के कारण अंजाम दी गई। घटना के समय महिला ग्राम प्रधान अपने पति और बच्चे के साथ सो रही थी। इसी बीच बदमाश उन्हें गोली मारकर फरार हो गए। बदमाशों की शिनाख्त नहीं हो पाई है।



परिजनों की तहरीर पर नगर कोतवाली की पुलिस मामले की छानबीन में जुट गई है। नगर कोतवाल मानवेंद्र पाठक ने बताया कि संदेह के आधार पर दो लोगों को हिरासत में लेकर पूछताछ की जा रही है। शीघ्र ही घटना का खुलासा कर दिया जाएगा।