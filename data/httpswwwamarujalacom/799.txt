{"_id":"615838788ebc3e61e77de867","slug":"veteran-comedian-omar-sharif-dies-in-germany-takes-his-last-breath-at-the-age-of-66","type":"feature-story","status":"publish","title_hn":"\u0926\u0941\u0916\u0926: \u092e\u0936\u0939\u0942\u0930 \u0939\u093e\u0938\u094d\u092f \u0905\u092d\u093f\u0928\u0947\u0924\u093e \u0909\u092e\u0930 \u0936\u0930\u0940\u092b \u0915\u093e \u091c\u0930\u094d\u092e\u0928\u0940 \u092e\u0947\u0902 \u0928\u093f\u0927\u0928, 66 \u0935\u0930\u094d\u0937 \u0915\u0940 \u0909\u092e\u094d\u0930 \u092e\u0947\u0902 \u0932\u0940 \u0905\u0902\u0924\u093f\u092e \u0938\u093e\u0902\u0938","category":{"title":"Bollywood","title_hn":"\u092c\u0949\u0932\u0940\u0935\u0941\u0921","slug":"bollywood"}}

एंटरटेनमेंट डेस्क, अमर उजाला Published by: हर्षिता सक्सेना Updated Sat, 02 Oct 2021 04:22 PM IST

सार मशहूर कलाकार लंबी बीमारी के बाद इलाज के लिए अमेरिका जा रहे थे। वह 66 वर्ष के थे।

पाकिस्तानी हास्य अभिनेता उमर शरीफ का जर्मनी में निधन हो गया है। स्थानीय मीडिया ने शनिवार को इस बारे में जानकारी दी। मशहूर कलाकार लंबी बीमारी के बाद इलाज के लिए अमेरिका जा रहे थे। वह 66 वर्ष के थे। उनकी मौत की खबर मिलते ही कई कलाकार और सेलेब्स ने सोशल मीडिया पर श्रद्धांजलि देते हुए उनके परिवार के प्रति संवेदना व्यक्त की।

हास्य अभिनेता उमर शरीफ की निधन की इस खबर की पुष्टि जर्मनी में पाकिस्तान के राजदूत डॉ. मोहम्मद फैसल ने की। उन्होंने कॉमेडी के दिग्गज कलाकार को उनके निधन पर श्रद्धांजलि देते हुए एक ट्वीट किया।

उन्होंने पोस्ट किया, "गहरे दुख के साथ यह सूचना दी जाती है कि श्री उमर शरीफ जर्मनी में का निधन हो गया है। परिवार और दोस्तों के प्रति हमारी गहरी संवेदना है। हमारे सीजी परिवार की हर तरह से सहायता करने के लिए अस्पताल में मौजूद हैं।"

जैसे ही शरीफ की मौत की खबर आई, पाकिस्तान और भारत के कलाकारों ने सोशल मीडिया पर श्रद्धांजलि देते हुए उनके परिवार के प्रति संवेदना व्यक्त की। अभिनेता-गायक अली जफर ने ट्वीट किया- "महान उमर शरीफ साहब का निधन बहुत बड़ा नुकसान है। अल्लाह उन्हें जन्नत में ऊंचा स्थान प्रदान करे और उनके परिवार को शांति प्रदान करे। अमीन।"





वहीं, भारतीय कॉमेडियन-अभिनेता कपिल शर्मा ने भी उम्र शरीफ को सोशल मीडिया पर श्रद्धांजलि दी। कपिल ने अपने ट्वीट में लिखा- "अलविदा। आपकी आत्मा को शांति मिले।"







