{"_id":"5d0509378ebc3e6372623276","slug":"clat-2019-results-declared-topper-interview","type":"feature-story","status":"publish","title_hn":"\u0915\u094d\u0932\u0948\u091f 2019 : \u0938\u094b\u0936\u0932 \u092e\u0940\u0921\u093f\u092f\u093e \u0938\u0947 \u0926\u0942\u0930\u0940 \u092c\u0928\u093e\u0915\u0930 \u0915\u0940 \u0924\u0948\u092f\u093e\u0930\u0940, \u092a\u093e\u0908 26\u0935\u0940\u0902 \u0930\u0948\u0902\u0915, \u0926\u093f\u090f \u0915\u093e\u0930\u0917\u0930 \u091f\u093f\u092a\u094d\u0938","category":{"title":"Bashindey","title_hn":"\u092c\u093e\u0936\u093f\u0902\u0926\u0947 ","slug":"bashindey"}}

क्लैट में ऑल इंडिया 26वीं रैंक हासिल करने वाली अदिति सेठ ने सोशल मीडिया से दूरी बनाकर तैयारी की। उन्होंने गत वर्ष 12वीं पास करने के बाद एक साल तक क्लैट तैयारी को समय दिया। वह विधि के क्षेत्र में नए मुकाम हासिल करना चाहती हैं।



मूलरूप से गुजरात और दून में वेल्हम गर्ल्स स्कूल की छात्रा अदिति सेठ ने 12वीं के बाद ही क्लैट देने की ठान ली थी। उन्होंने 95 प्रतिशत अंकों के साथ गत वर्ष 12वीं पास की थी। इसके बाद एक साल क्लैट की तैयारी में जुट गईं। उन्होंने तैयारी के दौरान सोशल मीडिया से पूरी तरह से दूरी बनाए रखी। पढ़ाई पर फोकस किया। वह अपने परिणाम से संतुष्ट हैं। अदिति के पिता विश्वास सेठ और मां रैना सेठ गुजरात में उद्यमी हैं। अदिति ने कहा कि उन्हें इंगलिश और मैथ्स दोनों पसंद थे। इसलिए लगा कि लॉ सबसे बेहतर विकल्प हो सकता है।



-क्लैट की तैयारी के साथ ही करेंट अफेयर्स को प्रमुखता देना शुरू कर दें।

-पढ़ाई के दौरान अपनी जांच करते रहें। अपने कमियों को पहचानकर दूर करते रहें।

-जहां तक हो सके अपने स्ट्रांग प्वाइंट और वीक प्वाइंट को कहीं डायरी में अपडेट करते रहें। इससे बाद में रिविजन के समय आसानी होगी।



फुटबॉल खेलने का शौक

अदिति को फुटबॉल खेलने का शौक है। दून में स्कूली दिनों में उन्होंने फुटबॉल खेली है। वह वेल्हम गर्ल्स को मिस करती हैं। इसके अलावा उन्हें किताबें पढ़ने का भी शौक है।