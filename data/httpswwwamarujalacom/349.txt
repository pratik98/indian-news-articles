{"_id":"61573bc38ebc3e09de22b102","slug":"raised-the-demand-for-the-dismissal-of-the-guilty-police-personnel-raibaraily-news-lko598169515","type":"story","status":"publish","title_hn":"\u0915\u0932\u0947\u0915\u094d\u091f\u094d\u0930\u0947\u091f \u092e\u0947\u0902 \u0939\u0902\u0917\u093e\u092e\u093e, \u0926\u094b\u0937\u0940 \u092a\u0941\u0932\u093f\u0938 \u0915\u0930\u094d\u092e\u093f\u092f\u094b\u0902 \u0915\u094b \u092c\u0930\u094d\u0916\u093e\u0938\u094d\u0924 \u0915\u0930\u0928\u0947 \u0915\u0940 \u092e\u093e\u0902\u0917 \u0909\u0920\u093e\u0908","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

कलेक्ट्रेट में हंगामा, दोषी पुलिस कर्मियों को बर्खास्त करने की मांग उठाई

लखनऊ ब्यूरो

Updated Fri, 01 Oct 2021 10:18 PM IST Updated Fri, 01 Oct 2021 10:18 PM IST

विज्ञापन

ख़बर सुनें

ख़बर सुनें

रायबरेली। गोरखपुर में कानपुर के व्यापारी मनीष गुप्ता हत्याकांड के विरोध में लोगों का गुस्सा बढ़ता जा रहा है। शुक्रवार को वैश्य समाज ने न सिर्फ नारेबाजी की, बल्कि मामले में दोषी पुलिस कर्मियों के खिलाफ सख्त कार्रवाई की मांग की।

सभी ने जिलाधिकारी के माध्यम से मुख्यमंत्री को ज्ञापन भेजकर कार्रवाई की मांग की। मामले की सीबीआई जांच और दोषी पुलिस कर्मियों को बर्खास्त करने के लिए आवाज उठाई।

वैश्य एकता परिषद के राष्ट्रीय सचिव विजय रस्तोगी ने कहा कि हत्या आरोपी दरोगा का इतिहास देखने के बाद जांच होनी चाहिए कि कहीं ये सुपारी किलर तो नहीं है। पीड़ित परिवार को इंसाफ दिलाया जाए।

जिलाध्यक्ष राजकुमार गुप्ता, व्यापारी नेता पंकज मुरारका, संदीप जैन, वीरेंद्र अग्रहरि ने कहा कि इस जघन्य हत्याकांड का सबसे बड़ा कारण पुलिस को अत्यधिक अधिकार और छूट देना है।

उन्होंने पुलिस के कृत्य पर आरोप लगाते हुए कहा है कि पिछली सरकारों में भी पुलिस बेलगाम थी और इस सरकार में भी पुलिस बेलगाम है। सबसे उत्पीड़न वैश्य समाज के लोगों का हो रहा है। इस मौके पर बीना गुप्ता, विनीत गुप्ता, राकेश जयसवाल, संतोष सोनी रवि सोनी, आनंद गुप्ता, रवि गुप्ता आदि मौजूद रहे।

बेलगाम हो गई है प्रदेश की पुलिस

रायबरेली। मुख्यमंत्री योगी आदित्यनाथ के गृह जनपद गोरखपुर में व्यवसायी मनीष गुप्ता की हत्या के विरोध में समाजवादी व्यापार सभा ने जिलाधिकारी के कार्यालय के सामने धरना दिया। राज्यपाल को संबोधित चार सूत्री ज्ञापन जिला प्रशासन को सौंपा।

सभा के महामंत्री शत्रुघ्न पटेल ने कहा कि व्यापारियों की सुरक्षा व्यवस्था सुनिश्चित की जाए। शाकिब कुरैशी, अफसर हुसैन ने कहा कि व्यापारियों को वरीयता के आधार पर शस्त्र लाइसेंस निर्गत किए जाए।

उपाध्यक्ष अफसर हुसैन ने कहा कि मनीष गुप्ता की पत्नी मीनाक्षी गुप्ता को सरकारी नौकरी दी जाए। पवन अग्रहरि ने कहा कि मनीष गुप्ता के परिवारीजनों को एक करोड़ रुपये का मुआवजा दिया जाए। व्यापारी नेता संजय पासी, फुरकान, हेमंत कुशवाहा ने कहा कि यूपी की पुलिस एक पक्षकार बनकर कार्य कर रही है। इस मौके पर सत्यांशु दुबे, अनुज त्रिवेदी, अतुल द्विवेदी, बालेंद्र यादव, अजय मौर्या, सुशील मौर्या, रवि यादव, अश्वनी यादव आदि मौजूद रहे।