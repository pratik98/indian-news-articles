आधार कार्ड आज की जरूरत बन चुका है। एक मोबाइल सिम लेने से लेकर बैंक में खाता खोलने तक, हर जगह आधार अब जरूरी है। ऐसे में इसकी जरूरत काफी ज्यादा बढ़ चुकी है, लेकिन इन सबके बीच आधार से जुड़े कई धोखाधड़ी के मामले भी सामने आ रहे हैं। अभी बीते दिनों कुछ ऐसे मामले सामने आए, जिनमें पता चला कि किसी के आधार कार्ड पर किसी और का ही मोबाइल नंबर जुड़ा हुआ है। वहीं, लोगों के साथ फ्रॉड करने वाले लोग फिंगर प्रिंट के साथ ई केवाईसी की प्रक्रिया का तोड़ भी निकाल रहे हैं। ऐसे में इससे लोगों को काफी दिक्कत हो सकती है। इस समस्या को दूर करने के लिए दूसरसंचार विभाग ने एक पोर्टल जारी किया, जिसमें आप ये पता लग सकते हैं कि आपके आधार कार्ड से कितने मोबाइल नंबर जुड़े हुए हैं। ऐसे में जो मोबाइल नंबर आपका नहीं है, उसे आप एक सिंपल तरीके से हटा सकते हैं। तो चलिए जानते हैं इस बारे में।