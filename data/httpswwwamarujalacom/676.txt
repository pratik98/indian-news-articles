{"_id":"6156b2508ebc3e61f1244c84","slug":"aktu-semester-2021-aktu-released-schedule-remaining-semester-exams-to-be-held-in-october","type":"story","status":"publish","title_hn":"AKTU Exam 2021: \u090f\u0915\u0947\u091f\u0940\u092f\u0942 \u0928\u0947 \u091c\u093e\u0930\u0940 \u0915\u093f\u092f\u093e \u0915\u093e\u0930\u094d\u092f\u0915\u094d\u0930\u092e, \u0905\u0915\u094d\u0924\u0942\u092c\u0930 \u092e\u0947\u0902 \u0906\u092f\u094b\u091c\u093f\u0924 \u0939\u094b\u0917\u0940 \u0938\u0947\u092e\u0947\u0938\u094d\u091f\u0930 \u0915\u0940 \u0936\u0947\u0937 \u092a\u0930\u0940\u0915\u094d\u0937\u093e\u090f\u0902","category":{"title":"Education","title_hn":"\u0936\u093f\u0915\u094d\u0937\u093e","slug":"education"}}

AKTU Exam 2021: एकेटीयू ने जारी किया कार्यक्रम, अक्तूबर में आयोजित होगी सेमेस्टर की शेष परीक्षाएं

एजुकेशन डेस्क, अमर उजाला Published by: सोनिया चौहान Updated Fri, 01 Oct 2021 01:08 PM IST

सार AKTU Semester 2021: एकेटीयू लखनऊ द्वारा जारी किए गए कार्यक्रम के अनुसार एकेटीयू सेमेस्टर 2021 परीक्षा अक्तूबर में आयोजित की जाएंगी। सभी उम्मीदवार छात्र परीक्षा का महत्वपूर्ण विवरण aktu.ac.in वेबसाइट से ले सकते हैं।

विज्ञापन

ख़बर सुनें

ख़बर सुनें

डॉ एपीजे अब्दुल कलाम तकनीकी विश्वविद्यालय एकेटीयू लखनऊ द्वारा जारी किए गए कार्यक्रम के अनुसार एकेटीयू सेमेस्टर 2021 परीक्षा ऑनलाइन मोड में आयोजित की गई थी। बता दें कि वर्ष 2020-21 के लिए यह सम सेमेस्टर परीक्षा 20 जुलाई 2021 को आयोजित की गई थी। अब बची हुई परीक्षा के संबंध में एकेटीयू ने एक महत्वपूर्ण आधिकारिक नोटिस जारी किया है। इसके मुताबिक, कैरीओवर और बची हुई परीक्षा अक्तूबर 2021 में आयोजित की जाएगी। उम्मीदवार अधिक जानकारी के लिए आधिकारिक वेबसाइट aktu.ac.in पर जाकर कार्यक्रम की जानकारी ले सकते हैं।

कौन दे सकता है यह परीक्षा?

वर्ष 2021-22 के लिए स्नातक और मास्टर दोनों छात्रों के लिए नोटिस जारी किया गया है। अधिसूचना के अनुसार, 3208 छात्रों को शेष परीक्षा के लिए भेजा गया था, हालांकि कुछ तकनीकी कारणों से छात्र परीक्षा पूरी नहीं कर सके थे। ये वो छात्र हैं जिन्होंने परीक्षा दी थी लेकिन तकनीकी कारणों से 25 या उससे ज्यादा प्रश्न अटेंप्ट नहीं कर पाए। इन छात्रों को बिना आवेदन पत्र भरे ,बचे हुए परीक्षा में बैठने की अनुमति दी जाएगी। उम्मीदवारों को ध्यान देना चाहिए कि परीक्षा उचित कोविड-19 दिशा-निर्देशों के साथ आयोजित की जाएगी। इसके अलावा वे छात्र जो अनुपस्थित थे और उनके परीक्षा फॉर्म भरे गए थे, वे भी परीक्षा में बैठ सकते हैं। बता दें कि हिरासत में लिए गए उम्मीदवार भी परीक्षा में शामिल हो सकते हैं। छात्र ध्यान दें कि उन्हें विश्वविद्यालय की मेल आईडी[email protected] पर एक लिखित आवेदन भेजकर परीक्षा में बैठने की सूचना देनी होगी।



इन विद्यार्थियों के लिए शुरू की गई आवेदन प्रक्रिया

उम्मीदवार अधिक जानकारी के लिए आधिकारिक वेबसाइट चेक करते रहें। एकेटीयू की सम सेमेस्टर परीक्षा 10 सितंबर, 2021 तक आयोजित की गई थी। उम्मीदवार ध्यान दें कि पंजीकरण प्रक्रिया उन लोगों के लिए शुरू हो गई है जो जुलाई परीक्षा में शामिल नहीं हो पाए थे। परीक्षा के लिए आवेदन करने के लिए छात्रों को परीक्षा के लिए पंजीकरण करना चाहिए और अंतिम समय में किसी भी तरह की हड़बड़ी से बचना चाहिए।