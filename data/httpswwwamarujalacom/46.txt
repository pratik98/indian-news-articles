{"_id":"6157eca38ebc3e0def3d95c3","slug":"know-everything-about-personal-loan-how-to-apply-and-what-to-do-for-less-emi","type":"story","status":"publish","title_hn":"\u0906\u092a\u0915\u0947 \u0932\u093f\u090f: \u0936\u093e\u0926\u0940, \u0907\u0932\u093e\u091c \u092f\u093e \u0915\u093f\u0938\u0940 \u0905\u0928\u094d\u092f \u0915\u093e\u092e \u0915\u0947 \u0932\u093f\u090f \u091a\u093e\u0939\u093f\u090f \u0932\u094b\u0928, \u0924\u094b \u0907\u0927\u0930 \u091c\u093e\u0928\u0947\u0902 \u0939\u0930 \u091b\u094b\u091f\u0940-\u092c\u0921\u093c\u0940 \u091c\u093e\u0928\u0915\u093e\u0930\u0940","category":{"title":"Personal Finance","title_hn":"\u092a\u0930\u094d\u0938\u0928\u0932 \u092b\u093e\u0907\u0928\u0947\u0902\u0938","slug":"personal-finance"}}

सार समय पर ईएमआई का भुगतान करने के लिए आपको बचत कर इमरजेंसी फंड के तौर पर अपने पास राशि रखनी चाहिए। आर्थिक संकट से जूझने में ये फंड आपकी मदद कर सकता है।

पर्सनल लोन आकस्मिक जरूरतों के लिए कम समय में, कम दस्तावेजों के बैंकों से मिलने वाला कर्ज है। इससे व्यक्तियों के लिए आर्थिक इमरजेंसी के समय धन का उपयोग करना आसान हो जाता है। अपनी भुगतान क्षमता के अनुसार उधार लेना याद रखें क्योंकि जितना आप चुका सकते हैं उससे अधिक उधार लेना आपको कर्ज के जाल में फंसा सकता है।



किन परिस्थितिओं के लिए आप पर्सनल लोन ले सकते हैं ?

पर्सनल लोन का सबसे अहम फायदा यह है कि आपकी आकस्मिक जरूरतों के लिए यह सबसे कारगर है। इसके अतिरिक्त आप इलाज के लिए, शादी या दूसरे समारोहों के लिए, घूमने व आदि जरूरतों के लिए पर्सनल लोन ले सकते है। हालांकि, जितना कम आप उधार लेंगे, उतनी ही आसानी से आप राशि का भुगतान कर पाएंगे। इसलिए, केवल आपातकाल के मामले में उधार लें और इसलिए नहीं कि यह आसानी से उपलब्ध है।



पर्सनल लोन किस बैंक से लेना चाहिए ?

बैंक ग्राहकों को जमकर पर्सनल लोन की पेशकश करते हैं। बैंक ज्यादातर दावा करते हैं कि ये कर्ज बहुत कम दरों पर दिए जा रहे हैं। ईमेल या एसएमएस के माध्यम से भी ग्राहकों को इनकी पेशकश की जाती है। लेकिन आप पहले ही ऑफर को भुना लेने की भूल न करें। बैंक का आवेदन स्वीकार कर आप और बेहतर डील का मौका गंवा सकते हैं। इसलिए अच्छे से रिसर्च करने के बाद ही पर्सनल लोन लें। यह सुनिश्चित करें कि सबसे कम ब्याज दर पर कहां पर्सनल लोन उपलब्ध है।



कम ईएमआई के लिए क्या करें ?

ब्याज दरों का आपकी ईएमआई पर प्रभाव पड़ता है। इसलिए, सस्ती ईएमआई होने के लिए, न्यूनतम ब्याज दर की पेशकश करने वाले बैंक का चयन करना आवश्यक है। लोन लेने से पहले विभिन्न बैंकों द्वारा ब्याज दरों की तुलना करें।



पर्सनल लोन के लिए सिबिल की क्या भूमिका है ?

पर्सनल लोन आवेदक की क्रेडिट साख पर निर्भर होता है। इसलिए सिबिल स्कोर बैंकों द्वारा आपके लोन आवेदन को मंजूरी देते समय सबसे महत्वपूर्ण कारकों में से एक है। ऐसे में इसे पाने में सिबिल की भी भूमिका काफी अहम हो जाती है। यदि आपका सिबिल में रिकॉर्ड अच्छा नहीं है यानी क्रेडिट स्कोर अच्छा नहीं है तो आपके लिए पर्सनल लोन लेना काफी मुश्किल हो जाएगा।