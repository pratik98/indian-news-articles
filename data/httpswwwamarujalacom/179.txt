{"_id":"614302f80a0d856b80715e8b","slug":"shradh-2021-start-end-date-kab-se-hai-shradh-dont-forget-to-do-these-things-for-16-days","type":"photo-gallery","status":"publish","title_hn":"Pitru Paksha 2021: \u0906\u091c \u0938\u0947 \u0936\u094d\u0930\u093e\u0926\u094d\u0927 \u092a\u0915\u094d\u0937 \u0936\u0941\u0930\u0942, 16 \u0926\u093f\u0928 \u0924\u0915 \u092d\u0942\u0932\u0915\u0930 \u092d\u0940 \u0928 \u0915\u0930\u0947\u0902 \u092f\u0947 \u0915\u093e\u092e","category":{"title":"Religion","title_hn":"\u0927\u0930\u094d\u092e","slug":"religion"}}

पौराणिक ग्रंथों में वर्णित किया गया है कि देवपूजा से पहले जातक को अपने पूर्वजों की पूजा करनी चाहिए। पितरों के प्रसन्न होने पर देवता भी प्रसन्न होते हैं। यही कारण है कि भारतीय संस्कृति में जीवित रहते हुए घर के बड़े बुजुर्गों का सम्मान और मृत्योपरांत श्राद्ध कर्म किये जाते हैं। इसके पीछे यह मान्यता भी है कि यदि विधिनुसार पितरों का तर्पण न किया जाये तो उन्हें मुक्ति नहीं मिलती और उनकी आत्मा मृत्युलोक में भटकती रहती है। पितृ पक्ष को मनाने का ज्योतिषीय कारण भी है। ज्योतिषशास्त्र में पितृ दोष काफी अहम माना जाता है। जब जातक सफलता के बिल्कुल नजदीक पंहुचकर भी सफलता से वंचित होता हो, संतान उत्पत्ति में परेशानियां आ रही हों, धन हानि हो रही हों तो ज्योतिष शास्त्र पितृदोष से पीड़ित होने की प्रबल संभावनाएं होती हैं। इसलिये पितृदोष से मुक्ति के लिये भी पितरों की शांति आवश्यक मानी जाती है।

