{"_id":"6157f3c18ebc3e626b5963ad","slug":"59-percent-population-took-the-first-dose-of-covid-vaccine","type":"feature-story","status":"publish","title_hn":"\u0915\u094b\u0935\u093f\u0921 \u0905\u092a\u0921\u0947\u091f: \u092f\u0942\u092a\u0940 \u0915\u0940 59 \u092b\u0940\u0938\u0926\u0940 \u0906\u092c\u093e\u0926\u0940 \u0928\u0947 \u0932\u0940 \u0915\u094b\u0930\u094b\u0928\u093e \u0935\u0948\u0915\u094d\u0938\u0940\u0928 \u0915\u0940 \u092a\u0939\u0932\u0940 \u0921\u094b\u091c, 24 \u0918\u0902\u091f\u0947 \u092e\u0947\u0902 14 \u0928\u090f \u092e\u0930\u0940\u091c \u092e\u093f\u0932\u0947","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

सार यूपी में अब तक 10 करोड़ 88 लाख लोगों ने कोरोना वैक्सीन की पहली डोज ले ली है। वहीं, 2 करोड़ 14 लाख लोगों को टीके की दोनों खुराक मिल चुकी है।

कोविड टीकाकरण के लिए पात्र उत्तर प्रदेश की 59 फीसदी से अधिक आबादी ने टीके की पहली डोज प्राप्त कर ली है। अब तक 8 करोड़ 74 लाख लोगों को टीके की पहली डोज लगाई जा चुकी है। इसी प्रकार, 02 करोड़ 14 लाख लोगों को टीके की दोनों खुराक मिल चुकी है।



प्रदेश में कुल कोविड वैक्सीनेशन 10 करोड़ 88 लाख से अधिक हो चुका है। यह किसी एक राज्य में हुआ सर्वाधिक टीकाकरण है। प्रदेश के 31 जिलों में कोविड का एक भी एक्टिव केस नहीं है। 22 जिलों में केवल एक-एक एक्टिव मरीज ही शेष हैं।



प्रदेश में बीते 24 घंटे में हुई 01 लाख 92 हजार 692 सैम्पल की टेस्टिंग में 14 नए मरीजों की पुष्टि हुई। इसी अवधि में 13 मरीज स्वस्थ होकर डिस्चार्ज हुए। प्रदेश में अब तक 16 लाख 86 हजार 797 प्रदेशवासी कोरोना संक्रमण से मुक्त होकर स्वस्थ हो चुके हैं।



विगत दिवस हुई कोविड टेस्टिंग में 66 जिलों में संक्रमण का कोई भी नया केस नहीं मिला। वर्तमान में 153 कोरोना संक्रमितों का उपचार हो रहा है। अब तक 7 करोड़ 89 लाख 56 हजार 839 सैम्पल की कोविड जांच की जा चुकी है। यह देश के किसी एक राज्य में हुई सर्वाधिक टेस्टिंग है।

प्रदेश में औसतन हर दिन सवा दो लाख से ढाई लाख तक टेस्ट हो रहें हैं, जबकि पॉजिटिविटी दर 0.01 फीसदी से भी कम हो गई है और रिकवरी दर 98.8 फीसदी है।



कोविड की अद्यतन स्थिति के अनुसार प्रदेश के 31 जनपदों (अमेठी, अमरोहा, बागपत, बलिया, बलरामपुर, बाराबंकी, चन्दौली, एटा, फर्रुखाबाद, फतेहपुर, गाजीपुर, गोंडा, हमीरपुर, हापुड़, हरदोई, हाथरस, जालौन, कानपुर देहात, कासगंज, लखीमपुर-खीरी, ललितपुर, महोबा, मैनपुरी, मुरादाबाद, मुजफ्फरनगर, रामपुर, संतकबीरनगर, श्रावस्ती, सिद्धार्थ नगर, सीतापुर और उन्नाव) में कोविड का एक भी मरीज शेष नहीं है। यह जनपद आज कोविड संक्रमण से मुक्त हैं।