बसपा सुप्रीमो मायावती ने कहा कि भाजपा ने बसपा सरकार में शुरू की गई योजनाओं के नाम बदलकर या उन्हें बंद कर जन कल्याण के साथ खिलवाड़ किया है।उन्होंने ट्वीट कर कहा कि बसपा सरकार के दौरान यूपी के विभिन्न जिलों की तरह आगरा में भी गरीबों के लिए आवास बनाए गए, जिसकी जन सराहना हुई। किन्तु सत्ता परिवर्तन के कारण जनहित की ऐसी कई परियोजनाएं अधूरी रह गई जिन्हें पहले सपा व अब भाजपा सरकार ने द्वेषपूर्ण व्यवहार करते हुए पूरा नहीं किया। जो कि अति-दुःखद है।वैसे भी प्रदेश व देश साक्षी है कि घोर संकीर्ण राजनीतिक व जातिगत द्वेष आदि के कारण सपा व भाजपा सरकार ने बसपा सरकार की योजनाओं के नाम ही नहीं बदले बल्कि उन्हें बंद या फिर निष्क्रिय करके जनहित व जनकल्याण के साथ घोर खिलवाड़ करने का काम किया है, जो एक काला अध्याय के रूप में दर्ज रहेगा।