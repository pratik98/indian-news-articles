{"_id":"61576a3b8ebc3ec8b024be06","slug":"uttarakhand-minister-rekha-arya-s-husband-pappu-girdhari-appears-in-court-bareilly-news-bly461467069","type":"story","status":"publish","title_hn":"\u0909\u0924\u094d\u0924\u0930\u093e\u0916\u0902\u0921 \u0915\u0940 \u092e\u0902\u0924\u094d\u0930\u0940 \u0930\u0947\u0916\u093e \u0906\u0930\u094d\u092f\u093e \u0915\u093e \u092a\u0924\u093f \u092a\u092a\u094d\u092a\u0942 \u0917\u093f\u0930\u0927\u093e\u0930\u0940 \u0915\u094b\u0930\u094d\u091f \u092e\u0947\u0902 \u0939\u093e\u091c\u093f\u0930","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

उत्तराखंड की मंत्री रेखा आर्या का पति पप्पू गिरधारी कोर्ट में हाजिर

बरेली ब्यूरो

Updated Sat, 02 Oct 2021 01:57 AM IST Updated Sat, 02 Oct 2021 01:57 AM IST

विज्ञापन

ख़बर सुनें

ख़बर सुनें

जैन दंपती हत्याकांड में अभियुक्त है पप्पू गिरधारी

गैर जमानती वारंट पर हाईकोर्ट से जारी आर्डर सेशन कोर्ट में किया दाखिल बरेली। उत्तराखंड की मंत्री रेखा आर्या का पति पप्पू गिरधारी दो महीने की कानूनी रस्साकशी के बाद जैन दंपती हत्याकांड के मामले में शुक्रवार को कोर्ट में हाजिर हो गया। कोर्ट में हाजिर होकर उसने हाईकोर्ट का स्टे ऑर्डर सेशन अदालत में दाखिल किया।

कई तारीखों पर गैरहाजिर रहने के चलते 29 जुलाई को अभियुक्त पप्पू गिरधारी के खिलाफ सेशन अदालत ने गैर जमानती वारंट जारी किया था। इस पर पप्पू गिरधारी ने जिला जज के यहां अर्जी देकर मामले को किसी और अदालत में स्थानांतरित करने की अपील की। इस पर जिला जज ने मामला दूसरी अदालत में स्थानांतरित भी कर दिया। इस बीच पप्पू गिरधारी ने गैर जमानती वारंट के खिलाफ हाईकोर्ट में याचिका दाखिल कर दी। इस याचिका के चलते सेशन अदालत ने वारंट को स्थगित कर दिया था। बाद में हाईकोर्ट ने वारंट को लिस्टिंग की जाने वाली तिथि तक स्टे कर दिया। शुक्रवार को पप्पू गिरधारी कोर्ट में हाजिर हुआ। हाईकोर्ट के आदेश की इंटरनेट प्रति को उसके वकील अनिल भटनागर ने स्वयं सत्यापित करके कोर्ट में दाखिल किया। कोर्ट ने इस मामले में सुनवाई के लिए 23 नवंबर की तारीख तय की है। 31 साल पहले सिविल लाइंस में हुआ था दोहरा हत्याकांड यह मामला करीब 31 साल पुराना है। 11 जून 1990 की रात सिविल लाइंस में रहने वाले कारोबारी नरेश जैन और उनकी पत्नी पुष्पा जैन की हत्या कर दी गई थी। घटना की रिपोर्ट उनकी बेटी प्रगति जैन ने लिखाई थी। इस मामले में जोगीनवादा निवासी पप्पू गिरधारी, हरिशंकर उर्फ पप्पू, बदायूं में थाना कोतवाली के मोहल्ला ब्रह्मपुरा के जगदीश सरन गुप्ता, रोहली टोला के भगवान दास, कटरा चांद खां के केपी वर्मा, साबिर, शीशगढ़ के योगेश चंद्र, आंवला के बजरुद्दीन, भुता के नरेश कुर्मी, फतेहगंज पश्चिमी के हरपाल, बदायूं की पूनम उर्फ सुनीता उर्फ गुड्डी समेत ग्यारह लोगों पर आरोप तय किए गए।