{"_id":"6157e70f8ebc3e624e114124","slug":"uttarakhand-weather-forecast-update-today-possibility-of-heavy-rain-in-these-seven-districts","type":"feature-story","status":"publish","title_hn":"\u0909\u0924\u094d\u0924\u0930\u093e\u0916\u0902\u0921 \u092e\u094c\u0938\u092e \u0905\u092a\u0921\u0947\u091f:\u00a0\u0906\u091c \u0907\u0928 \u0938\u093e\u0924 \u091c\u093f\u0932\u094b\u0902 \u092e\u0947\u0902 \u092d\u093e\u0930\u0940 \u092c\u093e\u0930\u093f\u0936 \u0915\u0947 \u0906\u0938\u093e\u0930, \u091a\u093e\u0930\u0927\u093e\u092e \u092f\u093e\u0924\u094d\u0930\u093e \u092e\u093e\u0930\u094d\u0917 \u0938\u0941\u091a\u093e\u0930\u0942","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

सार भारी बारिश की संभावनाओं को देखते हुए देहरादून के जिलाधिकारी डॉ. आर राजेश कुमार ने आपदा प्रबंधन से जुड़े सभी जिला स्तरीय अधिकारियों को अलर्ट रहने का निर्देश दिया है।





मौसम विभाग की ओर से येलो अलर्ट जारी

अगले 24 घंटे में मैदान से लेकर पहाड़ तक भारी बारिश के आसार हैं। मौसम विभाग के मुताबिक देहरादून, टिहरी, हरिद्वार, नैनीताल, चंपावत, बागेश्वर व पिथौरागढ़ जैसे जिलों में भारी बारिश की संभावना है। मौसम विभाग की ओर से येलो अलर्ट जारी किया गया है।



मौसम विज्ञानियों ने पर्वतीय इलाकों में ओलावृष्टि के साथ ही बिजली गिरने की संभावना भी जतायी है। भारी बारिश की संभावनाओं को देखते हुए देहरादून के जिलाधिकारी डॉ. आर राजेश कुमार ने आपदा प्रबंधन से जुड़े सभी जिला स्तरीय अधिकारियों को अलर्ट रहने का निर्देश दिया है।



उन्होंने आपदा प्रबंधन से जुड़े सभी अधिकारियों को हिदायत दी है कि वे भारी बारिश के चलते संभावित आपदा पर पैनी नजर रखें। ताकि, किसी भी प्रकार की आपदा की स्थिति में तत्काल कार्रवाई की जा सके।



उत्तराखंड: खूब बरसे बदरा, लेकिन फिर भी बारिश हुई कम, औसत के लिहाज से सामान्य रहा मानसून उत्तराखंड की राजधानी देहरादून में शनिवार की बादल छाए रहे। इस दौरान बीच-बीच में धूप के दर्शन भी होते रहे। वहीं चारधाम यात्रा मार्ग पर यातायात सुचारू है।अगले 24 घंटे में मैदान से लेकर पहाड़ तक भारी बारिश के आसार हैं। मौसम विभाग के मुताबिक देहरादून, टिहरी, हरिद्वार, नैनीताल, चंपावत, बागेश्वर व पिथौरागढ़ जैसे जिलों में भारी बारिश की संभावना है। मौसम विभाग की ओर से येलो अलर्ट जारी किया गया है।मौसम विज्ञानियों ने पर्वतीय इलाकों में ओलावृष्टि के साथ ही बिजली गिरने की संभावना भी जतायी है। भारी बारिश की संभावनाओं को देखते हुए देहरादून के जिलाधिकारी डॉ. आर राजेश कुमार ने आपदा प्रबंधन से जुड़े सभी जिला स्तरीय अधिकारियों को अलर्ट रहने का निर्देश दिया है।उन्होंने आपदा प्रबंधन से जुड़े सभी अधिकारियों को हिदायत दी है कि वे भारी बारिश के चलते संभावित आपदा पर पैनी नजर रखें। ताकि, किसी भी प्रकार की आपदा की स्थिति में तत्काल कार्रवाई की जा सके।

गोपेश्वर में चमोली-मंडल-ऊखीमठ राज्यमार्ग पर शुक्रवार को डामरीकरण के दौरान अचानक चट्टान से बोल्डर गिरने से दो वाहन क्षतिग्रस्त हो गए जबकि तीर्थयात्रियों ने भागकर जान बचाई। बाद में लोनिवि (एनएच) की ओर से बोल्डर हटाकर वाहनों की आवाजाही सुचारु करवाई गई।



एनएच की ओर से इन दिनों हाईवे सुधारीकरण और डामरीकरण कार्य किया जा रहा है। गंगोलगांव और गोपेश्वर के बीच चाड़ा तोक में शुक्रवार को पूर्वाह्न करीब साढ़े ग्यारह बजे डामरीकरण कार्य के लिए हाईवे के दोनों ओर से वाहनों को रोका गया था कि इसी बीच अचानक चट्टान से बोल्डर वाहन के चालक की सीट की ओर आ गिरे।



कार के आगे का हिस्सा क्षतिग्रस्त

चट्टान से पत्थर गिरते देख तीर्थयात्री वाहन छोड़कर भाग गए। मौके पर मौजूद मंडल गांव के भगत सिंह फरस्वाण ने बताया कि उनका वाहन भी पत्थरों की चपेट में आने से क्षतिग्रस्त हुआ है। चोपता की ओर जा रहे तीर्थयात्रियों की कार के आगे का हिस्सा भी पत्थरों की चपेट में आने से क्षतिग्रस्त हुआ है।



इधर, एनएच के सहायक अभियंता हरीश जोशी ने बताया कि वाहनों को करीब 200 मीटर की दूरी पर रोका गया था। यहां चट्टानी भाग है। वाहनों को कुछ नुकसान पहुंचा है, जबकि लोग मौके से भाग गए थे। उन्होंने बताया कि ठेकेदार का डामरीकरण का अनुबंध एक वर्ष का है, जिससे कार्य में तेजी लाई जा रही है।