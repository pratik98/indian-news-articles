{"_id":"6156b30a8ebc3e656e3c7084","slug":"deepika-kumari-and-atanu-das-lose-bronze-medal-clashes-india-return-empty-handed-world-cup-final-in-yankton","type":"story","status":"publish","title_hn":"\u0924\u0940\u0930\u0902\u0926\u093e\u091c\u0940 \u0935\u093f\u0936\u094d\u0935 \u0915\u092a \u092b\u093e\u0907\u0928\u0932: \u0926\u0940\u092a\u093f\u0915\u093e \u0914\u0930 \u0905\u0924\u0928\u0941 \u0915\u0940 \u0915\u093e\u0902\u0938\u094d\u092f \u092a\u0926\u0915 \u092e\u0941\u0915\u093e\u092c\u0932\u094b\u0902 \u092e\u0947\u0902 \u0939\u093e\u0930, \u092d\u093e\u0930\u0924 \u0915\u094b \u0932\u094c\u091f\u0928\u093e \u092a\u0921\u093c\u093e \u0916\u093e\u0932\u0940 \u0939\u093e\u0925","category":{"title":"Other Sports","title_hn":"\u0905\u0928\u094d\u092f \u0916\u0947\u0932","slug":"other-sports"}}

सार तीरंदाजी विश्व कप में भारत की स्टार जोड़ी तीरंदाज दीपिका कुमारी और अतनु दास को कांस्य पदक मुकाबले में अपने-अपने मैच में हार का सामना करना पड़ा। जिसके चलते भारत को खाली हाथ लौटना पड़ा है।

भारत की स्टार तीरंदाजी युगल जोड़ी दीपिका कुमारी और अतनु दास को अमेरिका के यांकटन में खेले जा रहे तीरंदाजी विश्व कप फाइनल में अपने-अपने कांस्य पदक मुकाबलों में हार का सामना करना पड़ा। दोनों भारतीय तीरंदाजों से पदक की उम्मीद थी। लेकिन ऐसा हो न सका। उनकी इस हार के बाद भारत को विश्व कप से खाली हाथ लौटना पड़ा है।



रिकर्व कोच की कमी खली



भारतीय रिकर्व कोच की गैरमौजूदगी में अतुन और दीपिका को शुक्रवार को खेले गए मुकाबले में ठंड और ओवरकास्ट कंडीशन्स के चलते काफी संघर्ष करना पड़ा। पुरषों के लिए खेले गए कांस्य पदक मुकाबले में अतुन को एकतरफ हार का सामना करना पड़ा। उन्होंने मौजूदा ओलंपिक चैंपियन तुर्की के मेटे गाजोज ने 6-0 से शिकस्त दी। जबकि विश्व की नंबर 2 तीरंदाज दीपिका को ओलंपिक टीम की कांस्य पदक विजेता मिशेल क्रॉपेन ने शूट-ऑफ में हरा दिया।



जर्मनी की खिलाड़ी ने शुरुआत से बनाई बढ़त



टोक्यो ओलंपिक में क्वार्टरफाइनल से बाहर होने के दो महीने से अधिक समय के बाद एक्शन में लौटीं दीपिका 30 का एक से ही बना सकीं। जिसके बाद तीन बार ओलंपिक में भाग लेने वाली दीपिका मुकाबले से बाहर हो गईं। इस मुकाबले में जर्मनी की खिलाड़ी ने शुरू से दबाव बनाते हुए 4-0 की लीड लेने में सफल रहीं। मिशेल ने अपने शुरुआती दो सेट में -30-28 और 30-29 का स्कोर किया। जबकि तीसरा सेट टाइ रहा। वहीं चौथे सेट में दुनिया की नंबर की खिलाड़ी पिछड़ते नजर आईं। दीपिका ने यह सेट 28-27 के अंतर से जीता।



इसके बाद दीपिका ने पाचवें सेट में 3-5 से पिछड़ने के बाद वापसी करते हुए जीत दर्ज की और मुकाबला टाई हो गया। जिसके बाद मैच का नतीजा शूट-ऑफ के जरिए निकला। शूट ऑउट में भारतीय खिलाड़ी दबाव में दिखीं और वह बेहतर प्रदर्शन नहीं कर सकीं। जिसके बाद उनकी प्रतिद्वंदी बाजी मारने में सफल रहीं।