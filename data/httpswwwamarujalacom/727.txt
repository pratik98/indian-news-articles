{"_id":"615218f4738660393a40218f","slug":"jharkhand-two-miscreants-threw-grenades-at-a-car-showroom-on-gt-road-in-dhanbad-police-investigation-underway","type":"story","status":"publish","title_hn":"\u091d\u093e\u0930\u0916\u0902\u0921 : \u0927\u0928\u092c\u093e\u0926 \u092e\u0947\u0902\u00a0\u091c\u0940\u091f\u0940 \u0930\u094b\u0921 \u092a\u0930 \u090f\u0915 \u0915\u093e\u0930 \u0936\u094b\u0930\u0942\u092e \u092a\u0930 \u0926\u094b \u092c\u0926\u092e\u093e\u0936\u094b\u0902 \u0928\u0947\u00a0\u092b\u0947\u0902\u0915\u0947\u00a0\u0939\u0925\u0917\u094b\u0932\u0947, \u092a\u0941\u0932\u093f\u0938 \u091c\u093e\u0902\u091a \u091c\u093e\u0930\u0940","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

झारखंड : धनबाद में जीटी रोड पर एक कार शोरूम पर दो बदमाशों ने फेंके हथगोले, पुलिस जांच जारी

पीटीआई, धनबाद Published by: Kuldeep Singh Updated Tue, 28 Sep 2021 12:48 AM IST

सार झारखंड पुलिस अधिकारियों ने कहा कि बदमाशों की हरकत सीसीटीवी कैमरे में कैद हो गई है और जांच की जा रही है। शोरूम के मालिक दीपक सांवरिया ने संवाददाताओं को बताया कि दो सप्ताह पहले उन्हें एक कुख्यात गिरोह के सदस्य का धमकी भरा फोन आया था।

विज्ञापन

ख़बर सुनें

ख़बर सुनें

झारखंड के धनबाद में जीटी रोड स्थित एक कार शोरूम में सोमवार को बाइक सवार बदमाशों ने हथगोले फेंके। बारबड्डा थाना प्रभारी सुमन कुमार ने मीडियाकर्मियों को बताया कि घटना में शोरूम के परिसर में खड़ी एक कार क्षतिग्रस्त हो गई।

फेस मास्क पहने मोटरसाइकिल सवार दो बदमाशों ने शोरूम पर दो हथगोले फेंककर वहां से फरार हो गए। धनबाद शहर के पुलिस अधीक्षक (एसपी) रामकुमार, अतिरिक्त पुलिस अधीक्षक (एएसपी) मनोज स्वर्गयारी, पुलिस उपाधीक्षक (डीएसपी) अमर कुमार पांडे, और बारबड्डा और गोविंदपुर थाने के प्रभारी अधिकारी मौके पर पहुंचकर जांच शुरू की।

पुलिस अधिकारियों ने कहा कि बदमाशों की हरकत सीसीटीवी कैमरे में कैद हो गई है और जांच की जा रही है। शोरूम के मालिक दीपक सांवरिया ने संवाददाताओं को बताया कि दो सप्ताह पहले उन्हें एक कुख्यात गिरोह के सदस्य का धमकी भरा फोन आया था।

छह महीने पहले इसी गिरोह के सदस्यों ने उससे पैसे की मांग की थी और भुगतान नहीं करने पर जान से मारने की धमकी भी दी थी। दीपक सावरिया और उनके भाई सुनील को जिला पुलिस प्रशासन ने सिक्योरिटी गार्ड दिए हैं।