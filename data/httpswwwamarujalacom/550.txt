{"_id":"614949058ebc3eb79611ae7b","slug":"tokyo-olympic-gold-medalist-neeraj-chopra-played-five-characters-in-one-advertisement","type":"photo-gallery","status":"publish","title_hn":"\u0905\u0926\u093e\u0915\u093e\u0930\u0940: \u0928\u0940\u0930\u091c \u091a\u094b\u092a\u0921\u093c\u093e \u0928\u0947 \u090f\u0915 \u0935\u093f\u091c\u094d\u091e\u093e\u092a\u0928 \u092e\u0947\u0902 \u0928\u093f\u092d\u093e\u090f \u092a\u093e\u0902\u091a \u0915\u093f\u0930\u0926\u093e\u0930, \u0939\u0948\u0930\u093e\u0928 \u092b\u0948\u0902\u0938 \u092c\u094b\u0932\u0947- \u0905\u092c \u090f\u0915\u094d\u091f\u0930\u094d\u0938 \u0915\u093e \u0915\u0945\u0930\u093f\u092f\u0930 \u0938\u0902\u0915\u091f \u092e\u0947\u0902","category":{"title":"Entertainment","title_hn":"\u092e\u0928\u094b\u0930\u0902\u091c\u0928","slug":"entertainment"}}

न्यूज डेस्क, अमर उजाला, चंडीगढ़ Published by: निवेदिता वर्मा Updated Tue, 21 Sep 2021 08:30 AM IST

1 of 5

नीरज चोपड़ा दिखाएंगे अदाकारी के रंग। - फोटो : अमर उजाला

टोक्यो ओलंपिक में जेवलिन थ्रो में स्वर्ण पदक जीतकर देश का मान बढ़ाने वाले नीरज चोपड़ा फिर सुर्खियों में हैं। इस बार वजह खेल नहीं बल्कि उनकी अदाकारी है। एक विज्ञापन में उन्होंने पांच अलग-अलग किरदार निभाकर कमाल कर दिया। इससे पहले भी नीरज ने विज्ञापन किए हैं, लेकिन यह पहला विज्ञापन है, जिसमें उन्होंने अदाकारी की है। इस विज्ञापन को नीरज के चाहने वाले खूब पसंद कर रहे हैं।



इस विज्ञापन में नीरज चोपड़ा पत्रकार, फिल्म निर्देशक, मार्केटिंग गुरु, बैंक क्लर्क और एक युवा के किरदार में नजर आ रहे हैं। यह विज्ञापन गुदगुदाने वाला है। इसमें नीरज ने अपनी अदाकारी से सबको हंसने पर मजबूर कर दिया है। नीरज चोपड़ा ने इस विज्ञापन को अपने सोशल मीडिया प्लेटफॉर्म पर साझा किया है। जिसे उन्होंने 360 डिग्री मार्केटिंग बताया है। इस पर उनके चाहने वाले कमेंट कर रहे हैं और विज्ञापन ट्रेंडिंग में हैं। इससे पहले कौन बनेगा करोड़पति के शानदार शुक्रवार के एपिसोड में हिस्सा लेने पहुंचे नीरज चोपड़ा की फिटनेस देख हर कोई हैरान गया था। नीरज ने शो के दौरान सेट पर ही अपने पूरे शरीर को कमान की तरह पीछे मोड़ लिया। नीरज के शरीर का यह लचीलापन देख शो के होस्ट अमिताभ बच्चन भी हक्के- बक्के रह गए थे।