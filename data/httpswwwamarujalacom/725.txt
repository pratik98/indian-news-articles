{"_id":"6152dd59e21d0b48493bd411","slug":"jharkhand-3-employees-die-in-esl-steel-plant-at-bokaro-during-lift-maintenance","type":"story","status":"publish","title_hn":"\u091d\u093e\u0930\u0916\u0902\u0921: \u092c\u094b\u0915\u093e\u0930\u094b \u092e\u0947\u0902 \u0938\u094d\u091f\u0940\u0932 \u092a\u094d\u0932\u093e\u0902\u091f \u092e\u0947\u0902 \u092c\u0921\u093c\u093e \u0939\u093e\u0926\u0938\u093e, \u0924\u0940\u0928 \u092e\u091c\u0926\u0942\u0930\u094b\u0902 \u0915\u0940 \u092e\u094c\u0924\u00a0","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

सार किथाइसेनक्रुप्प एलेवेटर कंपनी के तीन मजदूर मोहम्मद शाहनवाज, मोहम्मद ओसामा व मोहम्मद सुल्तान सोमवार को पहुंचे थे। मरम्मत के दौरान तीनों नीचे गिर गए, जिससे उनकी मौत हो गई।

बोकारो के वेदांता ईएसएल स्टील प्लांट में बड़ा हादसा हो गया। यहां किथाइसेनक्रुप्प एलेवेटर कंपनी के तीन मजदूरों की मौत हो गई। कंपनी ने मंगलवार को तीनों मजदूरों की मौत की पुष्टि करते हुए बताया है कि घटना लिफ्ट की मरम्मत के दौरान हुई।



मिली जानकारी के मुताबिक, वेदांता ईएसएल स्टील प्लांट में लिफ्ट में खराबी आ गई थी। इसी की मरम्मत करने के लिए किथाइसेनक्रुप्प एलेवेटर कंपनी के तीन मजदूर मोहम्मद शाहनवाज, मोहम्मद ओसामा व मोहम्मद सुल्तान सोमवार को पहुंचे थे। मरम्मत के दौरान तीनों नीचे गिर गए, जिससे उनकी मौत हो गई। बताया जा रहा है कि मरम्मत के दौरान कर्मचारियों की सुरक्षा संबंधी नियमों का ध्यान नहीं रखा गया। इसी चूक की वजह से हादसा हुआ, जिसमें तीनों मजदूरों की मौत हुई।



घटना के बाद चंदनकियारी विधायक अमर बाउरी ने बताया कि यह बड़ी घटना है, जिसकी पारदर्शी तरीके से जांच होनी चाहिए। उधर, हादसे का पता चलते ही मंगलवार को पुलिस के उच्च अधिकारियों ने घटना स्थल का निरीक्षण किया है।



कंपनी की ओर से बयान दिया गया है कि कर्मचारियों की सुरक्षा में चूक हुई कि नहीं या फिर हादसा कैसे हुआ इसकी जांच की जा रही है।