नई दिल्ली में गृह मंत्री अमित शाह और राष्ट्रीय सुरक्षा सलाहकार (एनएसए) अजीत डोभाल से मिलने के बाद गुरुवार को चंडीगढ़ पहुंचे पंजाब के पूर्व मुख्यमंत्री कैप्टन अमरिंदर सिंह ने पत्रकारों से कहा कि मैं अब कांग्रेस में नहीं हूं। मैंने डोभाल से राष्ट्रीय सुरक्षा के मुद्दे पर बात की।उन्होंने कहा कि पंजाब में सरकार चलाने का फैसला चन्नी का। चन्नी के काम में नवजोत सिंह सिद्धू का दखल नहीं होना चाहिए। उन्होंने चेतावनी देते हुए कहा कि सिद्धू जहां से भी लड़ेंगे, मैं उन्हें जीतने नहीं दूंगा। उन्होंने कहा कि सिद्धू जैसा हाल कभी नहीं हुआ। मैं भाजपा में नहीं जाऊंगा।पंजाब विधानसभा में फ्लोर टेस्ट के सवाल पर कैप्टन अमरिंदर सिंह ने कहा कि अगर पार्टी बहुमत खोती है तो विधानसभा अध्यक्ष को फैसला लेना होता है। बता दें कि हाल ही में कई नेताओं ने पंजाब में फ्लोर टेस्ट की मांग भी उठाई थी।कैप्टन अमरिंदर सिंह ने अजीत डोभाल से मुलाकात के सवाल पर कहा कि मैंने सुरक्षा के मुद्दे पर मुलाकात की है। उन्हें यहां साझा नहीं किया जा सकता है। बता दें कि पाकिस्तान सीमा से जुड़े पंजाब की सुरक्षा को लेकर अमरिंदर सिंह कई बार अपनी चिताएं व्यक्त कर चुके हैं। पाकिस्तान लगातार ड्रोन से हथियारों और हेरोइन की खेप भेज चुका है। हाल ही में अमृतसर में पाक सीमा के करीब टिफिन बम और ग्रेनेड मिले थे।