{"_id":"615846aa8ebc3e613c35d55b","slug":"ed-15-properties-of-liquor-mafia-of-bihar-and-building-worth-190-crores-of-cmd-of-bpsl-in-mumbai-seized","type":"story","status":"publish","title_hn":"\u0908\u0921\u0940: \u092c\u093f\u0939\u093e\u0930 \u0915\u0947 \u0936\u0930\u093e\u092c \u092e\u093e\u092b\u093f\u092f\u093e \u0915\u0940 15 \u0938\u0902\u092a\u0924\u094d\u0924\u093f\u092f\u093e\u0902 \u0935 \u092e\u0941\u0902\u092c\u0908 \u092e\u0947\u0902 \u092c\u0940\u092a\u0940\u090f\u0938\u090f\u0932 \u0915\u0947 \u0938\u0940\u090f\u092e\u0921\u0940 \u0915\u0940 190 \u0915\u0930\u094b\u0921\u093c \u0915\u0940 \u092c\u093f\u0932\u094d\u0921\u093f\u0902\u0917 \u091c\u092c\u094d\u0924","category":{"title":"India News","title_hn":"\u0926\u0947\u0936","slug":"india-news"}}

सार ईडी ने अवैध कारोबार में लिप्त लोगों की संपत्ति जब्त करने की बड़ी कार्रवाई की। यह कार्रवाई बिहार के नवादा और मुंबई में की गई।



प्रवर्तन निदेशालय ने शनिवार को बिहार के नवादा के अवैध शराब माफिया संजय प्रताप सिंह व उनके परिजनों की 15 अचल संपत्तियों को जब्त कर कब्जा ले लिया। नवादा में हुए विषाक्त शराब कांड में 21 लोगों की मौत हो गई थी। सिंह व परिजनों की जब्त संपत्तियों का मूल्य 1.31 करोड़ रुपये बताया गया है। उधर, मुंबई में भूषण पावर एंड स्टील लि. के पूर्व सीएमडी संजय गोयल की 190 करोड़ रुपये की बिल्डिंग जब्त की गई।

ईडी के अनुसार बिहार के नवादा में जिन 15 संपत्तियों का कब्जा लिया गया है वे संजय प्रताप सिंह, उसकी पत्नी किरण देवी और सहयोगी श्रीकुमार सिंह की है। यह कार्रवाई अवैध शराब व विषाक्त शराब पीने से 21 लोगों की मौत को लेकर उनके खिलाफ दायर एफआईआर के आधार पर की गई।



इसी तरह मुंबई में भूषण पावर एंड स्टील लि. के पूर्व सीएमडी संजय सिंघल की 190 करोड़ रुपये की इमारत जब्त की गई है। यह कार्रवाई मनी लांड्रिंग के मामले में की गई। सिंघल के खिलाफ बैंक धोखाधड़ी का मामला लंबित है। जब्त इमारत मुंबई के वर्ली इलाके के सीजय हाउस में स्थित है। यह अल्ट्रा मॉल के सामने है। इसकी कीमत 190.62 करोड़ रुपये बताई गई है। इसे खरीदने के लिए बीपीएसएल के फंड की हेराफेरी की गई और उसे फर्जी कंपनियों का असुरक्षित कर्ज बताया गया।