{"_id":"614f35f38ebc3efb7f665358","slug":"jharkhand-man-arrested-for-strangulating-woman-to-death-in-her-parlour","type":"story","status":"publish","title_hn":"\u091d\u093e\u0930\u0916\u0902\u0921: \u092a\u093e\u0930\u094d\u0932\u0930 \u092e\u0947\u0902 \u092e\u0939\u093f\u0932\u093e \u0915\u0940 \u0939\u0924\u094d\u092f\u093e \u0915\u0930 \u0939\u0941\u0906 \u092b\u0930\u093e\u0930, \u092a\u0941\u0932\u093f\u0938 \u0928\u0947 \u0915\u093f\u092f\u093e \u0917\u093f\u0930\u092b\u094d\u0924\u093e\u0930 \u00a0","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

सार आरोपी का दावा है कि उसने 40 वर्षीय महिला की हत्या करने से पहले उसके साथ दुष्कर्म नहीं किया था, पुलिस को अब पोस्टमार्टम रिपोर्ट का इंतजार है।

झारखंड के पूर्वी सिंहभूम जिले में एक महिला की उसके पार्लर में कथित तौर पर गला घोंटकर हत्या करने के आरोप में 40 वर्षीय एक व्यक्ति को गिरफ्तार किया गया है। पुलिस ने शनिवार को यह जानकारी दी।



हालांकि आरोपी ने दावा किया कि उसने 40 वर्षीय महिला की हत्या करने से पहले उसके साथ दुष्कर्म नहीं किया था, पुलिस इसकी पुष्टि के लिए पोस्टमार्टम रिपोर्ट का इंतजार कर रही है।



वरिष्ठ पुलिस अधीक्षक एम तमिल वनन ने बताया कि घटना 20 सितंबर को जमशेदपुर शहर के बर्मा माइंस थाना क्षेत्र की है, जब आरोपी शरीर की मालिश के लिए नशे की हालत में पार्लर आया और महिला को अकेला पाकर उसके साथ जबरदस्ती करने लगा।



अधिकारी ने कहा कि जब महिला ने विरोध किया तो उसने महिला के दुपट्टे से उसका गला घोंट दिया और फिर उसका मोबाइल फोन और 200 रुपये लेकर मौके से फरार हो गया। उन्होंने कहा कि आरोपी को शुक्रवार रात गोलमुरी थाना क्षेत्र की एक कॉलोनी से पकड़ा गया।