{"_id":"615731ba8ebc3e0c136d73d3","slug":"husband-murdered-his-wife-due-to-suspicion-on-her-character-in-hisar","type":"story","status":"publish","title_hn":"\u0939\u093f\u0938\u093e\u0930\u0903 \u092a\u0924\u094d\u0928\u0940 \u0915\u0947 \u091a\u0930\u093f\u0924\u094d\u0930 \u092a\u0930 \u0925\u093e \u0936\u0915, \u0938\u093f\u0930 \u092a\u0930 \u092e\u0947\u091c \u0915\u093e \u092a\u093e\u092f\u093e \u092e\u093e\u0930 \u0915\u0940 \u0939\u0924\u094d\u092f\u093e, \u091a\u093e\u0930 \u0935\u0930\u094d\u0937\u0940\u092f \u092c\u0947\u091f\u0947 \u092a\u0930 \u092d\u0940 \u0915\u093f\u092f\u093e \u0935\u093e\u0930, \u0916\u0941\u0926 \u091b\u0924 \u0938\u0947 \u0915\u0942\u0926\u093e","category":{"title":"Crime","title_hn":"\u0915\u094d\u0930\u093e\u0907\u092e","slug":"crime"}}

सार इटावा निवासी दीपक ने बताया कि उसकी बहन की शादी करीब पांच साल पहले इटावा निवासी कमलेश उर्फ सोनू के साथ हुई थी। कमलेश व उसकी बहन शिव नगर में किराये के मकान में रह रहे थे। दीपक ने बताया कि सोनू उसकी बहन के चरित्र पर शक करता था। जिस कारण अक्सर झगड़ा करता था। कई बार पंचायत भी हुई। गुरुवार रात करीब साढ़े 11 बजे उसकी बहन की मकान मालकिन ने उसे फोन कर बताया कि दंपती में झगड़ा हो गया है।

मिलगेट एरिया के शिव नगर में गुरुवार रात करीब साढ़े 11 बजे एक युवक ने चरित्र पर शक के चलते अपनी पत्नी के सिर में टेबल का पाया मार दिया। सिर में गंभीर चोट लगने से उसकी मौत हो गई। इसके बाद आरोपी 30 वर्षीय कमलेश उर्फ सोनू ने अपने 4 साल के बेटे के सिर पर भी चोट मारी और खुद छत से कूद गया। मां-बेटे और आरोपी सोनू को उसके साले ने अस्पताल पहुंचा और पुलिस को सूचना दी। पुलिस ने मृतका नेहा के भाई दीपक के बयान पर आरोपी सोनू के खिलाफ हत्या का केस दर्ज किया है। वहीं, शव का पोस्टमार्टम कराकर परिजनों को सौंप दिया।



जानकारी के अनुसार यूपी में इटावा निवासी दीपक ने बताया कि फिलहाल वह हिसार के शिव नगर में रहता है। उसकी बहन नेहा की शादी करीब पांच साल पहले इटावा निवासी कमलेश उर्फ सोनू के साथ हुई थी। कमलेश व उसकी बहन शिव नगर में किराये के मकान में रह रहे थे। दीपक ने बताया कि सोनू उसकी बहन के चरित्र पर शक करता था। जिस कारण अक्सर झगड़ा करता था। कई बार पंचायत भी हुई। गुरुवार रात करीब साढ़े 11 बजे उसकी बहन की मकान मालकिन ने उसे फोन कर बताया कि दंपती में झगड़ा हो गया है।



इसके बाद वह मौके पर पहुंचा तो सोनू उसकी बहन को पीट रहा था। इसी दौरान सोनू ने नेहा के सिर में टेबल का पाया मारा, जिससे वह गंभीर रूप से घायल हो गई। इसके बाद आरोपी ने अपने बेटे वंश को भी घायल कर दिया और एक मंजिला मकान की छत से कूद गया। दीपक ने अपने दूसरे जीजा जयचंद के साथ मिलकर तीनों को अस्पताल पहुंचाया। इसके बाद नेहा को एक निजी अस्पताल में भर्ती कराया, जहां रात करीब पौने तीन बजे उसने दम तोड़ दिया। आरोपी सोनू कारपेंटर है।



सब्जी-सामान लाया, फिर भी नहीं बनाई रोटी

आरोपी सोनू ने बताया कि नेहा ने वीरवार सुबह रोटी नहीं बनाई थी। शाम को वह नेहा के साथ बाजार गया और सब्जी व अन्य सामान खरीदकर लाया। सोनू के अनुसार रात को फिर नेहा ने रोटी नहीं बनाई और मशीन चलाकर कढ़ाई करने लगी। रोकने पर कहासुनी हो गई।