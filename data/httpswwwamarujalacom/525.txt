{"_id":"6157cfef8ebc3eb5dc29c060","slug":"ipl-2021-after-the-defeat-of-kkr-reversal-in-the-points-table-punjab-kings-at-number-five-know-position-rest-of-the-teams","type":"feature-story","status":"publish","title_hn":"IPL 2021: \u0915\u0947\u0915\u0947\u0906\u0930 \u0915\u0940 \u0939\u093e\u0930 \u0915\u0947 \u092c\u093e\u0926 \u0905\u0902\u0915\u0924\u093e\u0932\u093f\u0915\u093e \u092e\u0947\u0902 \u0909\u0932\u091f\u092b\u0947\u0930, \u092a\u0902\u091c\u093e\u092c \u0915\u093f\u0902\u0917\u094d\u0938 \u092a\u093e\u0902\u091a\u0935\u0947\u0902 \u0928\u0902\u092c\u0930 \u092a\u0930, \u091c\u093e\u0928\u0947\u0902 \u092c\u093e\u0915\u0940 \u091f\u0940\u092e\u094b\u0902 \u0915\u093e \u0939\u093e\u0932","category":{"title":"Cricket News","title_hn":"\u0915\u094d\u0930\u093f\u0915\u0947\u091f \u0928\u094d\u092f\u0942\u091c\u093c","slug":"cricket-news"}}

सार आईपीएल मैच में कोलकाता नाइट राइडर्स के खिलाफ पंजाब किंग्स ने रोमांचक जीत दर्ज की। केकेआर के विरुद्ध मिली इस जीत के बाद पंजाब की टीम अंकतालिका में पांचवें स्थान पर पहुंच गई और उसने कुछ टीमों के प्ले ऑफ में पहुंचने के समीकरण बिगाड़ दिए हैं।

इंडियन प्रीमियर लीग का 45वां मैच एक अक्तूबर को पंजाब किंग्स और कोलकाता नाइट राइडर्स के बीच खेला गया। इस रोमांचक मुकाबले में पंजाब ने तीन गेंद शेष रहते केकेआर पर पांच विकेट से जीत दर्ज की। कोलकाता ने पहले बल्लेबाजी करते हुए सात विकेट पर 165 रन बनाए। जीत के लिए 166 रनों के लक्ष्य का पीछा करने उतरी पंजाब की टीम ने 19.3 ओवर में पांच विकेट खोकर टारगेट हासिल कर लिया। पंजाब किंग्स की जीत के बाद अंकतालिका में उलटफेर हुआ है। प्ले ऑफ में बाकी दो स्थानों के लिए चार टीमें अपनी-अपनी दावेदारी पेश करेंगी। चेन्नई सुपर किंग्स और दिल्ली कैपिटल्स पहले ही प्ले ऑफ में पहुंच चुकी हैं।

पांचवे स्थान पर पहुंचा पंजाब किंग्स



दुबई में खेले गए मैच में केकेआर पर मिली पंजाब किंग्स की जीत के बाद अंकतालिका काफी दिलचस्प हो गई है। उसके पांचवें नंबर पर पहुंचने के बाद दूसरी टीमों के समीकरण बिगड़ते नजर आ रहे हैं। पंजाब किंग्स ने इस सीजन में 12 मैचों पांच जीते और सात हारे हैं। वह 10 अंकों के साथ पांचवें स्थान पर बरकरार है। अब पंजाब किंग्स और केकेआर के दो-दो मैच बाकी हैं। खास बात यह है कि इन दोनों टीमों के 10-10 अंक हैं।

मुंबई इंडियंस भी है दावेदार



मुंबई इंडियंस के भी प्ले ऑफ में पहुंचने के पूरे चांस हैं। क्योंकि वह 10 अंकों के साथ छठे स्थान पर है। मुंबई का प्लस पॉइंट यह है कि उसे अभी तीन मैच खेलना बाकी है। अगर वह इन शेष मैचों में बेहतर नेट रन रेट के साथ जीत दर्ज करती है तो उसे अंतिम चार में पहुंचने से कोई नहीं रोक पाएगा। लेकिन 2021 सत्र में मुंबई इंडियंस का प्रदर्शन बेहतर नहीं रहा है।

आरसीबी का पहुंचना तय



विराट कोहली की रॉयल चैलेजर्स बैंगलोर टीम का प्ले ऑफ में पहुंचना तय है। आरसीबी के 11 मैचों में सात जीत और चार हार के साथ 14 अंक हैं और वह अंकतालिका में तीसरे स्थान पर काबिज है। प्ले ऑफ में पहुंचने के लिए उसे सिर्फ एक मैच में जीत की दरकार है। कुल मिलाकर अगर मुंबई अपने बाकी सभी मैच जीत ले तो चेन्नई, दिल्ली, बैंगलोर के बाद वह प्ले ऑफ में पहुंच सकती है।