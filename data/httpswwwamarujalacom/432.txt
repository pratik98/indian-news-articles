{"_id":"615811ad8ebc3e6295529557","slug":"pm-modi-to-launch-jal-jeevan-mission-mobile-app-virtual-samvad-with-mussoorie-women","type":"feature-story","status":"publish","title_hn":"\u091c\u0932-\u091c\u0940\u0935\u0928 \u092e\u093f\u0936\u0928 \u0938\u0902\u0935\u093e\u0926: \u092a\u0940\u090f\u092e \u0928\u0947 \u0909\u0924\u094d\u0924\u0930\u093e\u0916\u0902\u0921 \u0915\u0940 \u092e\u0939\u093f\u0932\u093e\u0913\u0902 \u0938\u0947 \u0915\u0940 \u092c\u093e\u0924, \u0915\u0939\u093e- \u092f\u0939\u093e\u0902 \u092a\u0939\u093e\u0921\u093c \u0915\u093e \u092a\u093e\u0928\u0940 \u0914\u0930 \u091c\u0935\u093e\u0928\u0940 \u0906\u090f \u0915\u093e\u092e","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

सार प्रधानमंत्री नरेंद्र मोदी ने मसूरी के निकटवर्ती गांव क्यारकुली की ग्राम प्रधान कौशल्या रावत से संवाद किया। इस दौरान उन्होंने पहाड़ पर पानी की समस्या और उसके हल पर विस्तार से बात की।

प्रधानमंत्री नरेंद्र मोदी ने गांधी जयंती पर देश की पांच ग्राम सभाओं के साथ जल-जीवन मिशन योजना के तहत वर्चुअल संवाद किया। इस दौरान उन्होंने मसूरी के निकटवर्ती गांव क्यारकुली की ग्राम प्रधान कौशल्या रावत से संवाद किया। उन्होंने पहाड़ पर पानी की समस्या और उसके हल पर विस्तार से बात की।



आज पहाड़ के काम आ रहा है पहाड़ का पानी और जवानी

कौशल्या रावत ने जल-जीवन मिशन के तहत किए गए कार्यों के बारे में बताया। संवाद के दौरान प्रधानमंत्री मोदी ने कहा कि ‘पहाड़ का पानी और जवानी कभी भी पहाड़ के काम नहीं आती है, लेकिन आज पहाड़ का पानी और जवानी पहाड़ के ही काम आ रही है। प्रधानमंत्री मोदी ने कौशल्या रावत से गांव में संचालित हो रहे होम स्टे व गांव में आने वाले पर्यटकों के बारे में भी जानकारी ली।



शनिवार को देशभर के गांवों के साथ क्यारकुली गांव के लोगों से भी प्रधानमंत्री ने वर्चुअल संवाद किया। प्रधानमंत्री के संवाद कार्यक्रम को लेकर विभिन्न विभागों के अधिकारी गांव पहुंचे और कार्यक्रम में शामिल हुए।

प्रधानमंत्री नरेंद्र मोदी ने ग्राम पंचायतों से संवाद के बाद जल-जीवन मिशन के मोबाइल ऐप और राष्ट्रीय जल-जीवन कोष को लॉन्च किया। इस दौरान उन्होंने पानी समितियों से भी वर्चुअली संवाद किया। पीएम मोदी ने कहा कि जल संरक्षण हमारी प्राथमिकता होनी चाहिए।



पानी को हमें प्रसाद की तरह इस्तेमाल करना चाहिए

इसके लिए हमें युद्ध स्तर पर प्रयास करने होंगे। उन्होंने कहा कि पानी को हमें प्रसाद की तरह इस्तेमाल करना चाहिए। पानी को लेकर हमें आदतें बदलनी होंगी। पानी बर्बाद करने से बचना होगा। साथ ही किसान भी कम पानी वाली फसलों पर ज्यादा जोर दें।



बता दें कि प्रधानमंत्री नरेंद्र मोदी ने अगस्त, 2019 में जल-जीवन मिशन की घोषणा की थी। इस मिशन का उद्देश्य हर घर में पानी की सप्लाई पहुंचाना है। वर्तमान में सिर्फ ग्रामीण इलाकों में सिर्फ 17 प्रतिशत लोगों के पास ही पानी की सप्लाई है।