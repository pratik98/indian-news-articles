{"_id":"61584e598ebc3e62931b0775","slug":"buddha-statue-of-2-5-billion-will-enhance-beauty-of-bhairahawan-airport","type":"story","status":"publish","title_hn":"\u0928\u0947\u092a\u093e\u0932: \u092d\u0948\u0930\u0939\u0935\u093e\u0902 \u090f\u092f\u0930\u092a\u094b\u0930\u094d\u091f \u0915\u0940 \u0936\u094b\u092d\u093e \u092c\u0922\u093c\u093e\u090f\u0917\u0940 \u0922\u093e\u0908 \u0905\u0930\u092c \u0915\u0940 \u092c\u0941\u0926\u094d\u0927 \u092a\u094d\u0930\u0924\u093f\u092e\u093e, \u0924\u0948\u092f\u093e\u0930\u0940 \u092e\u0947\u0902 \u091c\u0941\u091f\u093e \u092a\u094d\u0930\u0936\u093e\u0938\u0928","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

नेपाल: भैरहवां एयरपोर्ट की शोभा बढ़ाएगी ढाई अरब की बुद्ध प्रतिमा, तैयारी में जुटा प्रशासन

अमर उजाला नेटवर्क, महराजगंज, भैरहवा (नेपाल)। Published by: vivek shukla Updated Sat, 02 Oct 2021 05:50 PM IST

सार म्यांमार से मूर्ति कोलकाता पहुंच गई है। उसे भैरहवां लाने की तैयारी में प्रशासन जुटा है।





विज्ञापन

ख़बर सुनें

ख़बर सुनें

नेपाल के भैरहवां कस्बे में गौतम बुद्ध अंतरराष्ट्रीय हवाई अड्डे पर करीब 2.5 अरब रुपये की बुद्ध प्रतिमा एयरपोर्ट की शोभा बढ़ाएगी जो भारत के कोलकाता पहुंच गई है। बुद्ध की प्रतिमा म्यांमार से हांगकांग होते हुए कोलकाता बंदरगाह पहुंची।



यह प्रतिमा म्यांमार की खनन कंपनी माल्विन ग्रुप द्वारा स्पेन में लुंबिनी गार्डन फाउंडेशन को दान की गई है। फाउंडेशन के महासचिव ए. राज गिरी ने बताया कि नेपाल सरकार को मूर्ति सौंपने और इसे गौतम बुद्ध अंतरराष्ट्रीय हवाई अड्डे भैरहवां पर रखने की योजना है। प्रतिमा की वजन 1, 800 किलोग्राम है और यह 1.9 मीटर ऊंची और 60 सेंटीमीटर चौड़ी है। यह काफी महंगा है क्योंकि यह कीमती धातु ‘व्हाइट जेड’ से बना है, उन्होंने कहा। फाउंडेशन ने कहा है कि कागजी कार्रवाई पूरी करने के बाद दो सप्ताह के भीतर बुद्ध की प्रतिमा नेपाल पहुंच जाएगी।



बुद्ध प्रतिमा के अनावरण के लिए राष्ट्रपति को निमंत्रण

फाउंडेशन ने राष्ट्रपति विद्यादेवी भंडारी को प्रतिमा के अनावरण के लिए आमंत्रित किया है। फाउंडेशन के अधिकारियों ने बृहस्पतिवार को राष्ट्रपति भंडारी को शीतल निवास में उनसे मिलने का निमंत्रण दिया। 30 नवंबर को भैरहवां के गौतम बुद्ध अंतरराष्ट्रीय हवाई अड्डे पर बुद्ध की प्रतिमा का अनावरण किया जाएगा।