{"_id":"6155ec668ebc3e9fb414a001","slug":"judge-murder-case-cbi-in-preparation-for-coronation-soon-report-will-be-presented-in-high-court-next-week","type":"story","status":"publish","title_hn":"\u0927\u0928\u092c\u093e\u0926 \u091c\u091c \u0939\u0924\u094d\u092f\u093e\u0915\u093e\u0902\u0921: \u091c\u0932\u094d\u0926 \u0930\u093e\u091c\u092b\u093e\u0936 \u0915\u0940 \u0924\u0948\u092f\u093e\u0930\u0940, \u0905\u0917\u0932\u0947 \u0939\u092b\u094d\u0924\u0947 \u0939\u093e\u0908\u0915\u094b\u0930\u094d\u091f \u092e\u0947\u0902 \u092a\u0947\u0936 \u0915\u0940 \u091c\u093e\u090f\u0917\u0940 \u0930\u093f\u092a\u094b\u0930\u094d\u091f","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

सार झारखंड के धनबाद में जुलाई में हुई थी जज उत्तम कुमार की हत्या। सीबीआई इस साजिश का जल्द खुलासा कर सकती है। अहम सुराग मिल गए हैं।



सीबीआई को धनबाद के जज उत्तम आनंद की मॉर्निंग वॉक के दौरान हुई हत्या की साजिश के पुख्ता सुराग मिल गए हैं। जांच एजेंसी झारखंड हाईकोर्ट में अगले सप्ताह रिपोर्ट पेश कर इस हत्याकांड के पीछे की कहानी का राजफाश कर सकती है।



मुख्य न्यायाधीश रवि रंजन, जस्टिस सुजीत नारायण और जस्टिस की पीठ ने केंद्रीय जांच ब्यूरो को अगले सप्ताह रिपोर्ट पेश करने का निर्देश दिया है। पिछली सुनवाई के वक्त सीबीआई के अधिकारी ने हाईकोर्ट में कहा था कि जज उत्तम कुमार को जानबूझकर टक्कर मारी गई थी। साजिश में शामिल लोगों तक वह जल्द पहुंचकर पूरे मामले का खुलासा करेगी।



महिला के नाम पर था ऑटोरिक्शा

हत्या के बाद पुलिस ने 29 जुलाई को दो लोगों को गिरफ्तार किया था। इसमें से एक ऑटो चालक लखन वर्मा था वहीं दूसरा राहुल वर्मा था। जांच में सामने आया था कि जिस ऑटो का उपयोग हत्या में किया गया था, वह किसी महिला के नाम पर पंजीकृत था।



माफिया के मामले की सुनवाई कर रहे थे जज

धनबाद के जिला जज उत्तम आनंद कई माफियाओं के केस की सुनवाई कर रहे थे। वह कई की जमानत याचिका भी खारिज कर चुके थे। इतना ही नहीं उनके पास हत्या का भी एक मामला था, जिसमें आरोपी विधायक का नजदीकी था।



मार्निंग वॉक के दौरान हुई थी हत्या

28 जुलाई को धनबाद में जिला जज उत्तम आनंद की हत्या कर दी गई थी। यह वारदात उस समय हुई जब वह मार्निंग वॉक के लिए निकले थे। तभी एक ऑटोरिक्शा वाले ने उन्हें कुचल दिया। पहले इस मामले को महज एक दुर्घटना माना जा रहा था, लेकिन सीसीटीवी फुटेज में सामने आया कि एक ऑटोरिक्शा ने जानबूझ कर जज को टक्कर मारी थी।