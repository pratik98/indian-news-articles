{"_id":"6156df148ebc3e09081dfba9","slug":"sensex-nifty-share-market-close-today-latest-news-1-october-2021-closing-indian-benchmark","type":"story","status":"publish","title_hn":"NSE BSE 1 October 2021: \u0917\u093f\u0930\u093e\u0935\u091f \u092a\u0930 \u092c\u0902\u0926 \u0939\u0941\u0906 \u092c\u093e\u091c\u093e\u0930, 360 \u0905\u0902\u0915 \u0932\u0941\u0922\u093c\u0915\u093e \u0938\u0947\u0902\u0938\u0947\u0915\u094d\u0938, \u0928\u093f\u092b\u094d\u091f\u0940 17500 \u0915\u0947 \u090a\u092a\u0930","category":{"title":"Bazar","title_hn":"\u092c\u093e\u091c\u093c\u093e\u0930","slug":"bazaar"}}

सार सेंसेक्स 360.78 अंकों (0.61 फीसदी) की गिरावट के साथ 58,765.58 के स्तर पर बंद हुआ। वहीं निफ्टी 86.10 अंक (0.49 फीसदी) की गिरावट के साथ 17,532.05 के स्तर पर बंद हुआ।

कमजोर वैश्विक संकेतों के बीच आज अक्तूबर महीने के पहले कारोबारी दिन शेयर बाजार दिनभर के उतार-चढ़ाव के बाद लाल निशान पर बंद हुआ। बॉम्बे स्टॉक एक्सचेंज का प्रमुख इंडेक्स सेंसेक्स 360.78 अंकों (0.61 फीसदी) की गिरावट के साथ 58,765.58 के स्तर पर बंद हुआ। वहीं नेशनल स्टॉक एक्सचेंज का निफ्टी 86.10 अंक (0.49 फीसदी) की गिरावट के साथ 17,532.05 के स्तर पर बंद हुआ। मालूम हो कि बीते सप्ताह बीएसई का 30 शेयरों वाला सेंसेक्स 1,032.58 अंक या 1.74 फीसदी के लाभ में रहा।



ऐसा रहा दिग्गज शेयरों का हाल

दिग्गज शेयरों की बात करें, तो दिनभर के कारोबार के बाद एम एंड एम, कोल इंडिया, आईओसी, अल्ट्राटेक सीमेंट औक डॉक्टर रेड्डी के शेयर हरे निशान पर बंद हुए। वहीं बजाज फिनसर्व, एशियन पेंट्स, मारुति, बजाज फाइनेंस और भारती एयरटेल के शेयर लाल निशान पर बंद हुए।



सेक्टोरियल इंडेक्स पर नजर

सेक्टोरियल इंडेक्स पर नजर डालें तो आज मीडिया, मेटल, फार्मा और पीएसयू बैंक हरे निशान पर बंद हुए। वहीं रियल्टी, आईटी, एफएमसीजी, फाइनेंस सर्विस, बैंक, प्राइवेट बैंक और ऑटो लाल निशान पर बंद हुए।



भारत की विनिर्माण गतिविधियों में सितंबर में सुधार

प्रतिबंधों में ढील के बीच मांग की स्थिति में सुधार की वजह से भारत के विनिर्माण क्षेत्र की गतिविधियों में सितंबर में सुधार देखने को मिला। मौसमी रूप से समायोजित आईएचएस मार्किट भारत विनिर्माण क्रय प्रबंधक सूचकांक (PMI) अगस्त के 52.3 से बढ़कर सितंबर में 53.7 हो गया। यह व्यापक रूप से व्यावसायिक गतिविधियों में मजबूत विस्तार का संकेत देता है। मांग में बढ़ोतरी के साथ ही भारतीय विनिर्माताओं ने सितंबर में उत्पादन काफी हद तक बढ़ाया।



शुरुआती कारोबार में लाल निशान पर खुला था बाजार

शुरुआती कारोबार में शेयर बाजार लाल निशान पर खुला। सेंसेक्स 394.26 अंक या 0.67 फीसदी की गिरावट के साथ 58732.10 के स्तर पर खुला। वहीं निफ्टी 110 अंकों (0.62 फीसदी) की गिरावट के साथ 17508.20 के स्तर पर खुला था।



पिछले सत्र में गिरावट पर बंद हुआ था बाजार

पिछले सत्र में शेयर बाजार दिनभर के उतार-चढ़ाव के बाद लाल निशान पर बंद हुआ। सेंसेक्स 286.91 अंकों (0.48 फीसदी) की गिरावट के साथ 59,126.36 के स्तर पर बंद हुआ। वहीं निफ्टी 93.15 अंक (0.53 फीसदी) की गिरावट के साथ 17,618.15 के स्तर पर बंद हुआ था।