{"_id":"615818488ebc3e8bb3253a47","slug":"whatsapp-banned-20-lakh-indian-user-s-account-in-august","type":"story","status":"publish","title_hn":"\u0938\u093e\u0935\u0927\u093e\u0928: \u0935\u093e\u091f\u094d\u0938\u090f\u092a \u0928\u0947 \u090f\u0915 \u092e\u0939\u0940\u0928\u0947 \u092e\u0947\u0902 \u092d\u093e\u0930\u0924 \u092e\u0947\u0902 \u092c\u0902\u0926 \u0915\u093f\u090f 20 \u0932\u093e\u0916 \u0905\u0915\u093e\u0909\u0902\u091f, \u0915\u0939\u0940\u0902 \u0906\u092a \u092d\u0940 \u0924\u094b \u0928\u0939\u0940\u0902 \u0915\u0930\u0924\u0947 \u0910\u0938\u093e?","category":{"title":"Tech Diary","title_hn":"\u091f\u0947\u0915 \u0921\u093e\u092f\u0930\u0940","slug":"tech-diary"}}

सार वाट्सएप की ओर से यह कार्रवाई 420 यूजर्स की शिकायतों के आधार पर की गई है। बैन किए गए 95 प्रतिशत खाते ऑटोमेटेड बल्क मैसजिंग का अनाधिकृत प्रयोग कर रहे थे।

सोशल मीडिया संबंधी नए नियमों को पालन करते हुए वाट्सएप ने भारत के अंदर 20 लाख अकाउंट को बंद कर दिया है। यह कार्रवाई सिर्फ अगस्त माह में की गई है। फेसबुक के स्वामित्व वाली कंपनी वाट्सएप ने बताया कि उसने यह कदम 420 यूजर्स की शिकायत के आधार पर उठाया है। जिसमें अलग-अलग खातों की शिकायत की गई थी।



वाट्सएप ने अपनी मासिक रिपोर्ट में बताया है कि उसने भारत में 20,70,000 खातों को बंद कर दिया है। जिन खातों को बंद किया गया है, उनमें से 95 प्रतिशत खाते ऑटोमेटेड बल्क मैसेजिंग का अनाधिकृत इस्तेमाल कर रहे थे। रिपोर्ट के मुताबिक, 420 यूजर्स की रिपोर्ट में 105 शिकायतें अकाउंट सपोर्ट, 222 प्रतिबंध लगाने की अपील, 34 अन्य सपोर्ट, 42 प्रोडक्ट सपोर्ट व 17 सेफ्टी सपोर्ट की थीं।



64 दिन में तीन करोड़ खाते किए बंद

वाट्सएप ने अपने एक बयान में बताया कि उसने दुनिया भर में 64 दिन के अंदर तीन करोड़ खातों पर प्रतिबंध लगाया है। यह कार्रवाई 16 जून से 31 जुलाई के बीच की गई थी। इन सभी खातों को इसलिए बंद किया गया क्योंकि इनका गलत तरीके से इस्तेमाल किया जा रहा था। वाट्सएप का कहना है कि यूजर्स की सुविधा के लिए वह इस तरह की कार्रवाई करता है। ऐसे खातों को बंद करता है, जिसके माध्यम से दुर्भावना फैलाई जा रही हो।