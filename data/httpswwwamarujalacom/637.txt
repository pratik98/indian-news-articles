वीडियो डेस्क, अमर उजाला, गोरखपुर। Published by: vivek shukla Updated Fri, 03 Sep 2021 05:01 PM IST

गोरखपुर में एक हैरान करने वाला मामला सामने आया है। यहां बांसडीह रेगुलेटर के चारों पंप चलने के बावजूद गोरखपुर से पूर्व ग्रामीण विधायक एवं सपा नेता विजय बहादुर ने नगर आयुक्त को गला दबा देने की धमकी दी है। दरअसल, शुक्रवार को विजय बहादुर यादव बांसडीह रेगुलेटर पर पहुंचे। इस दौरान उन्होंने वहां पर तैनात पंप ऑपरेटर से पंपों के संबंध में जानकारी मांगी। पंप ऑपरेटर ने बताया कि सभी पंप अच्छे से काम कर रहे हैं, लगातार चलाए भी जा रहे हैं। एक पंप में खराबी आई है। इस पर सपा नेता ने पंप ऑपरेटर से कहा कि नगर आयुक्त को बता दो अगर काम ठीक से नहीं करेंगे तो गला दबा देंगे। सूचना देने के बाद भी अगर ठीक नहीं होते हैं तो मैं उन्हें ठीक कर दूंगा। साथ ही यह भी कहा कि जनता परेशान है और अधिकारी मजे ले रहे हैं।