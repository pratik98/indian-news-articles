{"_id":"6155fbef8ebc3e0b99033a5b","slug":"haridwar-news-faridabad-crime-branch-police-personnel-shot-dead","type":"feature-story","status":"publish","title_hn":"\u0939\u0930\u093f\u0926\u094d\u0935\u093e\u0930: \u092b\u0930\u0940\u0926\u093e\u092c\u093e\u0926 \u0915\u094d\u0930\u093e\u0907\u092e \u092c\u094d\u0930\u093e\u0902\u091a \u0915\u0947 \u0938\u093f\u092a\u093e\u0939\u0940 \u0915\u0940 \u0917\u094b\u0932\u0940 \u092e\u093e\u0930\u0915\u0930 \u0939\u0924\u094d\u092f\u093e, \u0921\u0915\u0948\u0924\u0940 \u0915\u0947 \u092e\u093e\u092e\u0932\u0947 \u092e\u0947\u0902 \u092c\u0926\u092e\u093e\u0936\u094b\u0902 \u0915\u094b \u092a\u0915\u0921\u093c\u0928\u0947 \u0906\u0908 \u0925\u0940 \u091f\u0940\u092e","category":{"title":"Crime","title_hn":"\u0915\u094d\u0930\u093e\u0907\u092e","slug":"crime"}}

सार फरीदाबाद में हुई डकैती के मामले में फरार आरोपियों की लोकेशन हरिद्वार मिलने पर क्राइम ब्रांच की टीम यहां पहुंची थी।

बताया जा रहा है कि रात करीब 10 बजे टीम ने बदमाशों को पंतदीप पार्किंग के पास ट्रेस कर लिया। क्राइम ब्रांच की टीम ने घेराबंदी कर चारों बदमाशों को दबोच लिया। इसी बीच अचानक एक बदमाश ने जुराब से पिस्टल निकालकर फायरिंग कर दी। एक गोली क्राइम ब्रांच के सिपाही एवं चालक संदीप (38) की कनपटी में जा लगी।



आनन फानन में उन्हें अस्पताल ले जाया गया, जहां डॉक्टरों ने उन्हें मृत घोषित कर दिया। उधर, बताया जा रहा है कि फायरिंग करने वाला बदमाश मौके से फरार हो गया। जबकि, तीन बदमाशों को नगर कोतवाली पुलिस ने हिरासत में ले लिया है। घटना की जानकारी मिलने पर हरिद्वार पुलिस में खलबली मच गई।



सीओ सिटी अभय प्रताप सिंह और नगर कोतवाल राकेंद्र कठैत तत्काल मौके पर पहुंचे। कुछ देर बाद एसएसपी डॉ. योगेंद्र सिंह रावत भी मौके पर पहुंचे और फरीदाबाद क्राइम ब्रांच की टीम से बातचीत की। एसएसपी ने बताया कि एसपी सिटी कमलेश उपाध्याय को घटना की जांच के निर्देश दिए गए हैं। फरार आरोपी की तलाश शुरू कर दी गई है। जिले के सभी बॉर्डर पर चेकिंग की जा रही है।

फरीदाबाद क्राइम ब्रांच की टीम रात 10 बजे के करीब लोकेशन मिलने के बाद हरिद्वार पहुंची थी। बताया जा रहा है कि टीम ने स्थानीय पुलिस को इस बारे में कोई सूचना नहीं दी थी। हरिद्वार पहुंचने के बाद टीम के सदस्यों ने स्थानीय पुलिस को साथ नहीं लिया। बताया जा रहा है कि फरीदाबाद क्राइम ब्रांच की टीम गुड वर्क दिखाने के चक्कर में सीधे बदमाशों की लोकेशन पर पहुंची और उन्हें धर दबोचा।



हरियाणा के अधिकारी लेते रहे पल पल की अपडेट

गोली लगने से हुई मौत के बाद हरियाणा पुलिस के अधिकारी हरिद्वार आई क्राइम ब्रांच की टीम से पल-पल का अपडेट लेते रहे।



बाहरी राज्यों से आने वाली पुलिस नहीं करा रही आमद दर्ज

हरिद्वार में हुई घटना के बाद माना जा रहा है कि बाहरी राज्यों से आने वाली पुलिस वांछित व अन्य घटनाओं के आरोपियों को सीधे पकड़ने के लिए पहुंच रही है।



फरार बदमाश के बाएं हाथ में लगी है चोट

घटना के बाद फरार हुए बदमाश के बाएं हाथ पर चोट लगी है। बताया जा रहा है कि वह पंतदीप पार्किंग की नौ फीट ऊंची दीवार फांदकर भाग निकला। एसएसपी डॉ. योगेंद्र सिंह रावत ने जिले में अलर्ट जारी कर फरार बदमाश की तलाश शुरू करने के आदेश दिए हैं। सूचना मिलते ही सभी थाना क्षेत्र की पुलिस ने अभियान चलाते हुए चेकिंग शुरू कर दी है।