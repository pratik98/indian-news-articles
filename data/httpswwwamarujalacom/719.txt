{"_id":"61582cd18ebc3e628e0399aa","slug":"four-members-of-a-family-murdered-with-sharp-weapons-in-chaibasain-jharkhand","type":"story","status":"publish","title_hn":"\u091d\u093e\u0930\u0916\u0902\u0921: \u091a\u093e\u0908\u092c\u093e\u0938\u093e \u092e\u0947\u0902 \u090f\u0915 \u0939\u0940 \u092a\u0930\u093f\u0935\u093e\u0930 \u0915\u0947 \u091a\u093e\u0930 \u0932\u094b\u0917\u094b\u0902 \u0915\u0940 \u0927\u093e\u0930\u0926\u093e\u0930 \u0939\u0925\u093f\u092f\u093e\u0930 \u0938\u0947 \u0939\u0924\u094d\u092f\u093e, 24 \u0918\u0902\u091f\u0947 \u092c\u093e\u0926 \u092d\u0940 \u0939\u092e\u0932\u093e\u0935\u0930\u094b\u0902 \u0915\u093e \u0938\u0941\u0930\u093e\u0917 \u0928\u0939\u0940\u0902","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

सार झारखंड के चाईबासा के हाटगम्हरिया थाना क्षेत्र में एक साथ चार शव मिलने से हाहाकार मच गया। हमलावरों का अभी तक कोई पता नहीं चला है। पुलिस अज्ञात हमलावरों के खिलाफ मामला दर्ज कर जांच शुरू कर दी है।

झारखंड के चाईबासा के हाटगम्हरिया थाना क्षेत्र में एक ही परिवार के चार लोगों की हत्या कर शवों को गांव के बाहर फेंक दिया गया। घटना के बाद से इलाके में दहशत का मौहाल हुआ। मृतक में छह साल का एक बच्चा भी शामिल है। अज्ञात अपराधियों द्वारा गला रेत कर हत्या की गई है। घटना शुक्रवार देर रात केनपोसी गांव की है।



मिली जानकारी के अनुसार, केनपोसी गांव के एक ही परिवार के ओनामुनी खंडाईत , उसकी पत्नी मानी खंडाईत , बेटा मुगरू खंडाईत और भाई गोबरो खंडाईत की लाश गांव के बाहर खेत में पड़ी मिली। गांव के लोग जब सुबह शौच करने निकले तो सभी का शव देखा गया।



मरने वाले में छह साल का बच्चा भी शामिल

इसके बाद पूरे गांव में हाहाकर मच गया। ग्रामीणों की सूचना पर मौके पर पहुंची पुलिस ने मामले की पड़ताल शुरू की। पुलिस के मुताबिक, सभी के गर्दन पर धारदार हथियार से वार किया गया है। मारे गए लोगों में एक भी बच्चा भी शामिल है। हालांकि पुलिस ने घटना स्थल पर किसी तरह का हथियार को बरामद नहीं किया है।