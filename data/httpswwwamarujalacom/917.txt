{"_id":"5bb1efd6867a5501363be35d","slug":"14-month-old-girl-raped-and-thrown-into-field-in-himmatnagar-in-sabarkantha-in-gujarat","type":"feature-story","status":"publish","title_hn":"14 \u092e\u093e\u0939 \u0915\u0940 \u092c\u091a\u094d\u091a\u0940 \u0938\u0947 \u0926\u0941\u0937\u094d\u0915\u0930\u094d\u092e \u0915\u0930 \u0916\u0947\u0924 \u092e\u0947\u0902 \u092b\u0947\u0902\u0915\u093e, \u092c\u091a\u094d\u091a\u0940 \u0915\u094b \u0932\u0917\u0947 \u091a\u093e\u0930 \u091f\u093e\u0902\u0915\u0947, \u0906\u0930\u094b\u092a\u0940 \u0917\u093f\u0930\u092b\u094d\u0924\u093e\u0930","category":{"title":"Crime","title_hn":"\u0915\u094d\u0930\u093e\u0907\u092e ","slug":"crime"}}

14 माह की बच्ची से दुष्कर्म कर खेत में फेंका, बच्ची को लगे चार टांके, आरोपी गिरफ्तार

क्राइम डेस्क, अमर उजाला, साबरकांठा Updated Mon, 01 Oct 2018 03:28 PM IST

विज्ञापन

ख़बर सुनें

ख़बर सुनें

गुजरात के साबरकांठा जिले में 14 महीने की बच्ची के साथ बलात्कार का मामला सामने आया है। हिम्मतनगर के ढूंढर गांव की अनुपम सेरामिक फैक्ट्री में काम करने वाला मजदूर शनिवार रात सवा साल की बच्ची को खिलाने के बहाने उठा ले गया और उसके साथ दुष्कर्म कर खेत में फेंक दिया।



वारदात के बाद स्थानीय लोगों में गुस्सा है। आक्रोशित भीड़ ने फैक्ट्री के तीन वाहन समेत कुल चार गाड़ियों को आग के हवाले कर दिया। पुलिस ने कुछ ही घंटों में अपराधी को गिरफ्तार कर जेल भेज दिया।



ढूंढर गांव की सीमा में अनुपम सेरामिक के सामने शनिवार को दुकान के पास खाट पर बैठी 14 माह की बच्ची को खिलाने के बहाने अनुपम फैक्ट्री में काम करने वाला मूल बिहार का रविंद्र गांडे (20 वर्ष) उठा ले गया। रविंद्र ने बच्ची के साथ दुष्कर्म किया और उसे पास के खेत में फेंक कर चुपचाप फैक्ट्री में चला गया।



आक्रोश: कंपाउंड में कार को किया आग के हवाले



देर रात तक बच्ची को खोजने में लोग जुटे रहे पर जब बच्ची नहीं मिली तो इकट्ठा हुई भीड़ ने फैक्ट्री की तीन गाड़ियां और एक बाइक समेत कुल चार वाहनों में आग लगा कर तोड़फोड़ की। साथ ही गांभोई-रणासण रोड ब्लॉक कर दिया।



इस पर गांभोई पुलिस घटना स्थल पर पहुंची। पीएसआई आनंद ब्रह्मभट्ट ने बताया कि रात को घटना की जानकारी मिलते ही संदिग्ध रविंद्र गांडे को गिरफ्त में लिया। कड़ी पूछताछ करने पर उसने अपना गुनाह कबूल कर लिया। पीड़ित बच्ची के पिता ने कहा कि, "मैं ढुंढार में साले के घर चाय की दुकान के सामने फैक्ट्री है। मेरी बेटी तीन बच्चों के साथ दुकान के पास खाट में सोई थी। शाम को मजदूर चाय पीने आया और मेरी बेटी को उठा ले गया।"



बच्ची का किया ऑपरेशन



अहमदाबाद सिविल अस्पताल के सुपरिंटेंडेंट एमएम प्रभागर ने बताया कि बच्ची को रात डेढ़ बजे अस्पताल में लाया गया और दोपहर ढाई बजे उसका ऑपरेशन किया। प्राइवेट पार्ट में चोट आने से चार टांके लगाए। अब हालत में सुधार हो रहा है।



आरोपी की हुई मेडिकल जांच



पुलिस सूत्रों के बताए अनुसार, आरोपी रविंद्र गांडे का मेडिकल चेकअप कराने की कार्रवाई की जा रही है। उसे रिमांड पर लेने के लिए कोर्ट में पेश किया जाएगा।