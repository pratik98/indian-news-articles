{"_id":"6155f2ac8ebc3e62c669fd88","slug":"india-s-rudrankksh-patil-wins-silver-medal-in-men-s-10m-air-rifle-competition-at-issf-junior-world-championship","type":"feature-story","status":"publish","title_hn":"\u092a\u0926\u0915: \u0906\u0908\u090f\u0938\u090f\u0938\u090f\u092b \u091c\u0942\u0928\u093f\u092f\u0930 \u0936\u0942\u091f\u093f\u0902\u0917 \u0935\u093f\u0936\u094d\u0935 \u091a\u0948\u0902\u092a\u093f\u092f\u0928\u0936\u093f\u092a \u092e\u0947\u0902 \u0930\u0941\u0926\u094d\u0930\u093e\u0902\u0915\u094d\u0937 \u092a\u093e\u091f\u093f\u0932 \u0928\u0947 \u091c\u0940\u0924\u093e \u0930\u091c\u0924 \u092a\u0926\u0915","category":{"title":"Sports","title_hn":"\u0916\u0947\u0932","slug":"sports"}}

पदक: आईएसएसएफ जूनियर शूटिंग विश्व चैंपियनशिप में रुद्रांक्ष पाटिल ने जीता रजत पदक

स्पोर्ट्स डेस्क, अमर उजाला, नई दिल्ली Published by: स्वप्निल शशांक Updated Thu, 30 Sep 2021 10:54 PM IST

सार टोक्यो ओलंपिक में पदक जीतने वाले अमेरिका के विलियम शानेर से पाटिल पीछे रह गए। इसके अलावा भारत के दो और पुरुष निशानेबाज पार्थ मखीजा सातवें और श्रीकांत धनुष आठवें स्थान पर रहे।

विज्ञापन

ख़बर सुनें

ख़बर सुनें

भारतीय निशानेबाज रुद्रांक्ष पाटिल ने आईएसएसएफ जूनियर विश्व चैंपियनशिप में पुरुषों की 10 मीटर एयर राइफल स्पर्धा में रजत पदक जीता। गुरुवार को हुए फाइनल मुकाबले में पाटिल ने 250.0 अंक बनाए और सात छह निशानेबाजों को पीछे छोड़ा।



हालांकि, टोक्यो ओलंपिक में पदक जीतने वाले अमेरिका के विलियम शानेर से पाटिल पीछे रह गए। इसके अलावा भारत के दो और पुरुष निशानेबाज पार्थ मखीजा सातवें और श्रीकांत धनुष आठवें स्थान पर रहे।

महिलाओं में रमिता ने जीता कांस्य

महिलाओं की 10 मीटर एयर राइफल प्रतियोगिता में रमिता ने 229.1 अंक के साथ कांस्य पदक जीता। वहीं, मेहुली घोष पांचवें और निशा कंवर आठवें स्थान पर रहीं।



एयर पिस्टल में तीन शूटर फाइनल में

इसके अलावा पुरुषों के 10 मीटर एयर पिस्टल में नवीन ने 584 अंक के साथ शीर्ष पर रहकर फाइनल के लिए क्वालिफाई किया। वहीं, सरबजोत सिंह ने भी इतना ही स्कोर बनाया, लेकिन उन्हें कम 10 अंक वाले पाइंट हासिल करने की वजह से दूसरा स्थान मिला। विजयवीर सिद्धू इस स्पर्धा के लिए फाइनल में जगह बनाने वाले तीसरे भारतीय रहे।



महिलाओं में तीन शूटर फाइनल में

महिलाओं की 10 मीटर एयर पिस्टल में रिदम सांगवान ने 577 के स्कोर के साथ दूसरा स्थान हासिल किया। मनु भाकर 574 अंक के साथ तीसरे और ईशा सिंह (572) ने पांचवें स्थान पर रहकर फाइनल के लिए क्वालिफाई किया।