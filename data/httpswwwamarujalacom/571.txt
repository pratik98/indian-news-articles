{"_id":"615839db8ebc3e6248567b1a","slug":"acid-attack-on-widow-for-refusing-to-marry-in-sirsa","type":"story","status":"publish","title_hn":"\u090f\u0938\u093f\u0921 \u0905\u091f\u0948\u0915: \u0938\u093f\u0930\u0938\u093e \u092e\u0947\u0902 \u0936\u093e\u0926\u0940 \u0915\u0930\u0928\u0947 \u0938\u0947 \u092e\u0928\u093e \u0915\u0930\u0928\u0947 \u092a\u0930 \u092f\u0941\u0935\u0915 \u0928\u0947 \u0935\u093f\u0927\u0935\u093e \u092a\u0930 \u092b\u0947\u0902\u0915\u093e \u0924\u0947\u091c\u093e\u092c, 20 \u092b\u0940\u0938\u0926\u0940 \u091d\u0941\u0932\u0938\u0940","category":{"title":"Crime","title_hn":"\u0915\u094d\u0930\u093e\u0907\u092e","slug":"crime"}}

सार घायल महिला ने पुलिस ने बताया कि शुक्रवार को वह अपनी बहन के साथ ट्रेन से ऐलनाबाद आई थी और बाजार का काम करके पिता के घर मायका जा रही थी। इसी दौरान जब वह स्कूल के पास पहुंची तो सामने से वहां बाइक पर बंटी और एक अन्य युवक आया। उन्होंने रोकने की कोशिश की लेकिन वह नहीं रुकी। आरोप है कि इस पर बंटी ने अपने हाथ में लिए लौटे से तेजाब फेंक दिया।

शादी करने से इनकार करने पर बाइक सवार युवकों ने शुक्रवार को विधवा महिला पर तेजाब फेंक दिया। तेजाब से महिला करीब 20 फीसदी झुलस गई। महिला को अस्पताल में दाखिल करवाया गया है। वहीं पुलिस ने सिरसा निवासी युवक बंटी, भरत और एक अन्य युवक के खिलाफ मामला दर्ज करके जांच शुरू कर दी है।



पुलिस के अनुसार ऐलनाबाद के वार्ड-6 निवासी धर्मपाल की बेटी की शादी राजस्थान में हुई थी। करीब तीन साल पहले उसके पति की हार्ट अटैक से मौत हो गई। इसके बाद उसकी जान-पहचान सिरसा निवासी एक युवक बंटी से हुई और बातचीत शुरू हो गई। आरोप है कि बंटी उसे परेशान करने लगा और शादी का दबाव बनाने लगा। इस काम में भरत भी बंटी का साथ देने लगा।



घायल महिला ने पुलिस ने बताया कि शुक्रवार को वह अपनी बहन के साथ ट्रेन से ऐलनाबाद आई थी और बाजार का काम करके पिता के घर मायका जा रही थी। इसी दौरान जब वह स्कूल के पास पहुंची तो सामने से वहां बाइक पर बंटी और एक अन्य युवक आया। उन्होंने रोकने की कोशिश की लेकिन वह नहीं रुकी। आरोप है कि इस पर बंटी ने अपने हाथ में लिए लौटे से तेजाब फेंक दिया। घटना के बाद बंटी, भरत और तीसरा लड़का फरार हो गए।