{"_id":"615494df8ebc3e9fbb68429b","slug":"man-and-woman-parades-naked-over-alleged-extra-marital-relationship-in-dumka-police-arrested-six-people","type":"story","status":"publish","title_hn":"\u0936\u0930\u094d\u092e\u0928\u093e\u0915: \u0905\u0935\u0948\u0927 \u0938\u0902\u092c\u0902\u0927\u094b\u0902 \u0915\u0947 \u0906\u0930\u094b\u092a \u092e\u0947\u0902 \u092e\u0939\u093f\u0932\u093e \u0914\u0930 \u092a\u0941\u0930\u0941\u0937 \u0915\u094b \u0928\u093f\u0930\u094d\u0935\u0938\u094d\u0924\u094d\u0930 \u0915\u0930 \u0917\u093e\u0902\u0935 \u092e\u0947\u0902 \u0918\u0941\u092e\u093e\u092f\u093e, \u091b\u0939 \u0917\u093f\u0930\u092b\u094d\u0924\u093e\u0930","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

सार अवैध संबंधों के शक में दुमका जिले के एक गांव में कुछ लोगों ने एक महिला और पुरुष को निर्वस्त्र कर पूरे गांव में घुमाया। इस शर्मनाक हरकत के सामने आने के बाद पुलिस ने छह लोगों को गिरफ्तार कर लिया है।

झारखंड के दुमका जिले के एक गांव में बेहद शर्मनाक मामला सामने आया है। यहां अवैध संबंधों के आरोप में एक महिला और पुरुष को नग्न कर दिया गया और फिर पूरे गांव में उसी हालत में घुमाया गया। पुलिस ने बुधवार को बताया कि इस मामले में छह लोगों को गिरफ्तार किया गया है।



पुलिस अधीक्षक अंबर लकड़ा ने बताया कि यह घटना सोमवार की रात को मफ्फसिल पुलिस थाने के तहत आने वाले मयूरनाचा गांव में हुई थी। महिला मयूरनाचा की रहने वाली है और पुरुष पड़ोसी गांव कुल्हड़िया का रहने वाला है। दोनों ही दिहाड़ी मजदूर हैं और साथ काम किया करते थे।



उन्होंने आगे बताया कि दोनों पीड़ितों ने मंगलवार को पुलिस के पास इस घटना को लेकर 40-50 लोगों के खिलाफ शिकायत दर्ज कराई थी। इनमें से उन्होंने चार लोगों को नामजद भी किया था। पुलिस ने कहा कि इस मामले की जांच की जा रही है और किसी भी दोषी को बख्शा नहीं जाएगा।