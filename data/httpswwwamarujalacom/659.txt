{"_id":"6157fa718ebc3e62494aadf3","slug":"jee-advanced-2021-jee-advanced-exam-will-be-released-from-tomorrow-candidates-can-understand-the-whole-admission-process-program-like-this","type":"feature-story","status":"publish","title_hn":"JEE Advanced 2021 Tomorrow: \u0915\u094d\u092f\u093e \u0932\u0947 \u091c\u093e\u0928\u093e \u0939\u094b\u0917\u093e \u091f\u0940\u0915\u093e\u0915\u0930\u0923 \u092a\u094d\u0930\u092e\u093e\u0923\u092a\u0924\u094d\u0930? \u091c\u093e\u0928\u093f\u090f \u0915\u094d\u092f\u093e \u0939\u0948 \u0926\u093f\u0936\u093e-\u0928\u093f\u0930\u094d\u0926\u0947\u0936","category":{"title":"Education","title_hn":"\u0936\u093f\u0915\u094d\u0937\u093e","slug":"education"}}

JEE Advanced 2021 Tomorrow: क्या ले जाना होगा टीकाकरण प्रमाणपत्र? जानिए क्या है दिशा-निर्देश

एजुकेशन डेस्क, अमर उजाला Published by: सोनिया चौहान Updated Sat, 02 Oct 2021 05:47 PM IST

सार JEE Advanced 2021: जेईई एडवांस 2021 के लिए परीक्षा कार्यक्रम 3 अक्तूबर 2021 को जारी किया जाएगा। सभी उम्मीदवार छात्र परीक्षा का महत्वपूर्ण विवरण jeeadv.ac.in वेबसाइट से देख सकते हैं।



विज्ञापन

ख़बर सुनें

ख़बर सुनें

भारतीय प्रौद्योगिकी संस्थानों में प्रवेश के लिए संयुक्त प्रवेश परीक्षा, जेईई एडवांस 2021 कल यानी 3 अक्तूबर को आयोजित की जाएगी। प्रवेश परीक्षा, पेपर 1 और पेपर 2 के लिए दो पालियों में ऑनलाइन आयोजित की जाएगी। बता दें कि जेईई एडवांस की आयोजन संस्थान आईआईटी खड़गपुर ने पहले ही प्रवेश पत्र जारी कर दिए हैं। परीक्षार्थियों को ध्यान देना चाहिए कि प्रवेश पत्र सबसे महत्वपूर्ण दस्तावेजों में से एक है जिसे उन्हें परीक्षा हॉल में ले जाना चाहिए। जिन परीक्षार्थियों ने अभी तक अपना प्रवेश पत्र डाउनलोड नहीं किया है, वे आधिकारिक वेबसाइट-jeeadv.ac.in पर जाकर इसे डाउनलोड कर सकते हैं। परीक्षार्थियों को एडमिट कार्ड डाउनलोड करने के लिए अपनी पंजीकरण आईडी, जन्म तिथि और मोबाइल नंबर जैसे विवरण दर्ज कर लॉग इन करना होगा। जेईई एडवांस परीक्षा का दिन और समय परीक्षा परीक्षा का दिन परीक्षा का समय जेईई एडवांस पेपर I 3 अक्तूबर, 2021 सुबह 9:00 बजे से 12:00 बजे तक जेईई एडवांस पेपर II 3 अक्तूबर, 2021 दोपहर 2:30 बजे से शाम 5:30 बजे तक परीक्षा के समय इन बातों का रखें ध्यान परीक्षार्थी परीक्षा शुरू होने के कम से कम एक घंटे पहले परीक्षा हॉल में रिपोर्ट करें। साथ ही साथ सभी परीक्षार्थियों को मूल पहचान प्रमाण जैसे -आधार कार्ड, मतदाता पहचान पत्र, या अन्य के साथ अपना प्रवेश पत्र ले जाना चाहिए। परीक्षा शुरू होने के बाद किसी भी परीक्षार्थी को परीक्षा हॉल के अंदर जाने की अनुमति नहीं दी जाएगी।

परीक्षार्थी ध्यान दें कि परीक्षा हॉल में केवल एक पेंसिल, पेन, पारदर्शी बोतल में पीने का पानी ले जाने की अनुमति होगी। बता दे कि परीक्षा हॉल के अंदर ईयरफोन, ब्लूटूथ डिवाइस, मोबाइल फोन, इलेक्ट्रॉनिक वॉच, वॉलेट, हैंडबैग जैसे सामान की अनुमति नहीं होगी।

सभी परीक्षार्थियों के लिए मास्क पहनना अनिवार्य है। परीक्षार्थियों को अपने साथ हैंड सैनिटाइज़र रखना चाहिए। प्रवेश के समय परीक्षार्थी के शरीर के तापमान की जांच की जाएगी। इसके अलावा सभी परीक्षार्थियों को काेविड-19 स्व-घोषणा पत्र भरना होगा और इसे परीक्षा केंद्र में दिखाना अनिवार्य होगा।

सभी परीक्षार्थियों को सामाजिक दूरी बनाए रखनी चाहिए। इसके अलावा, भीड़भाड़ से बचने के लिए परीक्षा केंद्र में लैब या रूम नंबर प्रदर्शित नहीं किया जाएगा। इसकी पूरी जानकारी का उल्लेख एडमिट कार्ड में किया जाएगा।

इसके अलावा परीक्षा के दौरान परीक्षार्थियों को एक स्क्रिबल्ड पैड प्रदान किया जाएगा जिसे परीक्षार्थी अपना नाम और रोल नंबर दर्ज करने के बाद रफ काम के लिए इस्तेमाल कर सकते हैं। उम्मीदवारों को परीक्षा के दौरान सभी कोविड-19 प्रोटोकॉल का सख्ती से पालन करना चाहिए। इसके अलावा, परीक्षा समाप्त होने के बाद व्यवस्थित तरीके से आगे बढ़ना चाहिए और सामाजिक दूरी बनाए रखनी चाहिए। परीक्षा समाप्त होने के बाद निरीक्षक के निर्देश की प्रतीक्षा करनी चाहिए और परीक्षा हॉल में भीड़ नहीं लगानी चाहिए।