{"_id":"6153f3208ebc3e0c136d71df","slug":"school-reopen-2021-school-reopen-in-maharashtra-kerala-bihar-himachal-pradesh-tamil-nadu-rajasthan","type":"photo-gallery","status":"publish","title_hn":"School Reopen: \u0911\u092b\u0932\u093e\u0907\u0928 \u092e\u094b\u0921 \u092e\u0947\u0902 \u0936\u0941\u0930\u0942 \u0939\u094b\u0928\u0947 \u091c\u093e \u0930\u0939\u0940 \u0939\u0948\u0902 \u0915\u0915\u094d\u0937\u093e\u090f\u0902, \u091c\u093e\u0928\u093f\u090f \u0907\u0928 7 \u0930\u093e\u091c\u094d\u092f\u094b\u0902 \u092e\u0947\u0902 \u0915\u092c \u0916\u0941\u0932\u0947\u0902\u0917\u0947 \u0938\u094d\u0915\u0942\u0932","category":{"title":"Education","title_hn":"\u0936\u093f\u0915\u094d\u0937\u093e","slug":"education"}}

दुनिया में कोविड-19 महामारी की चपेट में आने के बाद 2020 में भारत के सभी स्कूलों को बंद करने का निर्देश दिया गया था। बता दे की देशभर के बंद स्कूलों को खोलने की प्रक्रिया अब फिर से शुरू हो गई है। UNESCO की रिपोर्ट के अनुसार 500 से अधिक दिनों तक भारत में स्कूलों के बंद रहने से 32 करोड़ से अधिक बच्चे प्रभावित हुए हैं। कोरोना के बढ़ते मामले, माता-पिता की असहमति, त्योहारी सीजन का आगमन कुछ ऐसे कारण हैं जिनकी वजह से कई राज्य स्कूल फिर से शुरू नहीं कर पा रहे हैं, हर छात्र कभी न कभी सोचता है कि वह फिर से स्कूल परिसर में कब प्रवेश कर पाएगा। दरअसल इस महामारी ने पूरी शिक्षा व्यवस्था को ही बदल कर रख दिया है। पहले सभी छात्र शिक्षा प्राप्त करने में सक्षम थे। अमीरों के बच्चे हों या गरीब के लेकिन अब ऐसा लगता है कि केवल मध्यम वर्ग और अमीर ही ऑनलाइन शिक्षा का खर्च उठा सकते हैं।

कोरोना के बीच स्कुल जाकर पढ़ाई का नारा अब नए सिरे से गूँज रहा है। देश के कई राज्यों में स्कूल खोल दिए गए हैं। इस संबंध में राज्य सरकार की ओर से पहले ही शिक्षा अधिकारियों को कोरोना गाइडलाइंस के दिशा-निर्देश जारी किए जा चुके हैं। कोरोना की दूसरी लहर के मामले सभी राज्यों में कम होने लगे हैं । इसी के साथ ही अब राज्यों में स्कूल-कॉलेज खुलने शुरू हो गए है।