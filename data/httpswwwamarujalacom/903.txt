{"_id":"6132a47ceb474221f96f8928","slug":"gujarat-a-army-man-was-beaten-up-by-policemen-in-junagadh-district-two-policemen-suspended","type":"story","status":"publish","title_hn":"\u0917\u0941\u091c\u0930\u093e\u0924: \u091c\u0942\u0928\u093e\u0917\u0922\u093c \u091c\u093f\u0932\u0947 \u092e\u0947\u0902 \u0938\u0947\u0928\u093e \u0915\u0947 \u091c\u0935\u093e\u0928 \u0915\u094b \u092a\u0941\u0932\u093f\u0938\u0915\u0930\u094d\u092e\u093f\u092f\u094b\u0902 \u0928\u0947 \u0921\u0902\u0921\u0947 \u0938\u0947 \u092a\u0940\u091f\u093e, \u0926\u094b \u092a\u0941\u0932\u093f\u0938 \u091c\u0935\u093e\u0928 \u0938\u0938\u094d\u092a\u0947\u0902\u0921","category":{"title":"India News","title_hn":"\u0926\u0947\u0936","slug":"india-news"}}

गुजरात के जूनागढ़ जिले में सेना के एक जवान को पुलिसकर्मियों द्वारा पीटे जाने का मामला सामने आया है। इस मामले का वीडियो भी सोशल मीडिया पर वायरल हो रहा है।



वीडियों में दो पुलिसकर्मियों ने एक आर्मी जवान को डंडे से बुरी तरह से पीटा गया है। इस मामले का वीडियो सोशल मीडिया पर वायरल होने के बाद सख्त कार्रवाई की गई है। इसके तहत घटना में शामिल दो पुलिस जवानों को सस्पेंड किया गया है।



अधिकारियों ने इस बात की जानकारी दी। जिन दो पुलिसकर्मियों पर कार्रवाई की गई है उनके नाम राजेश बांधिया और चेतन मकवाना बताए गए हैं। पुलिस अधिकारियों के मुताबिक जूनागढ़ एसपी रवि तेजा वसमसेट्टी के आदेश पर इन्हें बांटवा पुलिस थाने से अटैच कर दिया गया है।



29 अगस्त की रात का है मामला

सोशल मीडिया पर जो वीडियो है वह 29 अगस्त की रात का है। यह मनावदार तालुका के पदर्दी गांव बताया जा रहा है। वीडियो में दिख रहा है कि दो पुलिसवाले सेना के एक जवान को बुरी तरह से मार रहे हैं।



अधिकारियों ने सेना के जवान का नाम कान्हाभाई केशवाला बताया है। वह कुछ ही दिन पहले छुट्टी पर अपने गांव आया था। दोनों पुलिसकर्मी सेना के इस जवान को अन्य पुलिसकर्मियों और गांववालों की मौजूदगी में डंडे से पीट रहे हैं। साथ ही उनके ऊपर घूंसे भी बरसाए जा रहे हैं।