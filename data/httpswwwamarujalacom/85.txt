{"_id":"6156b4f58ebc3e61eb247aef","slug":"motorola-edge-20-pro-launched-in-india-check-features-price-in-india","type":"story","status":"publish","title_hn":"50X \u091c\u0942\u092e \u0914\u0930 \u090f\u0932\u094d\u092f\u0942\u092e\u0940\u0928\u093f\u092f\u092e \u092c\u0949\u0921\u0940 \u0915\u0947 \u0938\u093e\u0925 Motorola edge 20 pro \u092d\u093e\u0930\u0924 \u092e\u0947\u0902 \u0932\u0949\u0928\u094d\u091a","category":{"title":"Gadgets","title_hn":"\u0917\u0948\u091c\u0947\u091f\u094d\u0938","slug":"gadgets"}}

सार Motorola edge 20 pro की कीमत 36,999 रुपये रखी गई है और इसकी बिक्री फ्लिपकार्ट से तीन अक्तूबर से शुरू होगी। एक्सिस बैंक और ICICI बैंक के क्रेडिट व डेबिट कार्ड से पेमेंट करने पर 1,500 रुपये की छूट मिलेगी।

मोटोरोला ने अपने नए स्मार्टफोन Motorola edge 20 pro को भारत में लॉन्च कर दिया है। Motorola edge 20 pro में 108 मेगापिक्सल का कैमरा है जिसके साथ 50X सुपर जूम भी है। इसके अलावा फोन में सुपर एमोलेड डिस्प्ले है जिसका रिफ्रेश रेट 144Hz है। Motorola edge 20 pro में 5जी है और इसके लिए 11 5G बैंड्स का भी सपोर्ट है। फोन की बॉडी प्रीमियम ग्लास और मेटल की है।



Motorola edge 20 pro की भारत में कीमत

Motorola edge 20 pro की कीमत 36,999 रुपये रखी गई है और इसकी बिक्री फ्लिपकार्ट से तीन अक्तूबर से शुरू होगी। एक्सिस बैंक और ICICI बैंक के क्रेडिट व डेबिट कार्ड से पेमेंट करने पर 1,500 रुपये की छूट मिलेगी।



Motorola edge 20 pro की स्पेसिफिकेशन

Motorola edge 20 pro में एंड्रॉयड 11 आधारित My UX है। इसमें 6.7 इंच की फुल एचडी प्लस मैक्स विजन एमोलेड डिस्प्ले है जिसका रिजॉल्यूशन 1080x2400 पिक्सल और रिफ्रेश रेट 144Hz है। डिस्प्ले के साथ HDR10+ का सपोर्ट है और प्रोटेक्शन के लिए 2.5D कॉर्निंग गोरिल्ला ग्लास 5 का है। फोन में स्नैपड्रैगन 870 प्रोसेसर, ग्राफिक्स के लिए Adreno 650 GPU, 8 जीबी LPDDR5 रैम और 128 जीबी की स्टोरेज है।



Motorola edge 20 pro का कैमरा

मोटोरोला के इस फ्लैगशिप फोन में ट्रिपल रियर कैमरा सेटअप है जिसमें प्राइमरी लेंस 108 मेगापिक्सल का है जिसका अपर्चर f/1.9 है। वहीं दूसरा लेंस 8 मेगापिक्सल का टेलीफोटो और तीसरा लेंस 16 मेगापिक्सल का अल्ट्रा वाइड है। सेल्फी के लिए Motorola Edge 20 Pro में 32 मेगापिक्सल का फ्रंट कैमरा है।



Motorola edge 20 pro की बैटरी

मोटोरोला के इस फोन में कनेक्टिविटी के लिए 5G, 4G LTE, Wi-Fi 6, ब्लूटूथ v5.1, GPS/A-GPS, NFC, टाईप-सी पोर्ट और साइड माउंटेड फिंगरप्रिंट सेंसर है। इसमें 4500mAh की बैटरी है जिसके साथ 30W की टर्बोपावर फास्ट चार्जिंग का सपोर्ट है। फोन को IP52 की रेटिंग मिली है और इसकी बॉडी एल्यूमीनियम एलॉय की है। कैमरे के साथ ऑप्टिकल इमेज स्टेबलाइजेशन (OIS) और 50x सुपर जूम का भी सपोर्ट है।