{"_id":"6155fa1a8ebc3e6265396dcf","slug":"sunil-tiwary-case-wife-seeks-cbi-probe-jharkhand-hc-sends-notice-to-dgp-others","type":"story","status":"publish","title_hn":"\u091d\u093e\u0930\u0916\u0902\u0921: \u092e\u0930\u093e\u0902\u0921\u0940 \u0915\u0947 \u0917\u093f\u0930\u092b\u094d\u0924\u093e\u0930 \u0938\u0932\u093e\u0939\u0915\u093e\u0930 \u0915\u0940 \u092a\u0924\u094d\u0928\u0940 \u092a\u0939\u0941\u0902\u091a\u0940 \u0939\u093e\u0908\u0915\u094b\u0930\u094d\u091f, \u0930\u093e\u091c\u094d\u092f \u0938\u0930\u0915\u093e\u0930 \u0915\u094b \u0928\u094b\u091f\u093f\u0938 \u091c\u093e\u0930\u0940","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

सार तिवारी की पत्नी का आरोप है कि झारखंड में सत्तारूढ़ गठबंधन ने राजनीतिक बदले के चलते उनके पति के खिलाफ यह साजिश रची है।

नौकरानी के कथित यौन शोषण मामले में गिरफ्तार झारखंड के पूर्व सीएम बाबूलाल मरांडी के सलाहकार सुनील तिवारी की पत्नी ने हाईकोर्ट में याचिका दायर पति के खिलाफ साजिश रचे जाने का आरोप लगाते हुए सीबीआई जांच की मांग की है। गुरुवार को मामले की सुनवाई के बाद हाईकोर्ट ने राज्य के मुख्य सचिव व डीजीपी को नोटिस जारी कर जवाब मांगा है।



जस्टिस एसके द्विवेदी की पीठ ने इस मामले में रांची के एसएसपी को भी नोटिस जारी किया है। सुनील तिवारी भाजपा विधायक दल के नेता बाबूलाल मरांडी के निकट सहयोगी हैं। तिवारी पर पिछले साल अनुसूचित जनजाति वर्ग की एक महिला, जो उनके घर में कामकाज करती थी, के यौन शोषण का आरोप है।



तिवारी के खिलाफ रांची के अरगोरा पुलिस थाने में इस साल 16 अगस्त को भादंवि और अजा-जजा अत्याचार निरोधक कानून के तहत केस दर्ज किया गया था। इसके बाद उन्हें 12 सितंबर को गिरफ्तार कर लिया गया। तिवारी की पत्नी लालिमा तिवारी ने रिट याचिका दायर कर सीबीआई जांच की मांग की है। उनका आरोप है कि सुनील तिवारी को राजनीतिक बदले के तहत फंसाया गया है। लालिमा तिवारी का कहना है कि जब से उनके पति ने रूपा तिर्की केस में बयान दिए हैं, उन्हें सत्तारूढ़ गठबंधन निशाना बना रहा है। रूपा तिर्की एक पुलिस सब इंस्पेक्टर थीं। उसने साहेबगंज में अपने सरकारी आवास में कथित तौर पर खुदकुशी कर ली थी।