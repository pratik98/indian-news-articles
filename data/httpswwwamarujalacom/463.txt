{"_id":"615730b18ebc3e08fd103567","slug":"haridwar-news-robbery-after-merchant-navy-soldiers-family-members-hostage-photos","type":"photo-gallery","status":"publish","title_hn":"\u0939\u0930\u093f\u0926\u094d\u0935\u093e\u0930: \u0906\u0927\u0940 \u0930\u093e\u0924 \u0915\u094b \u0918\u0930 \u092e\u0947\u0902 \u0918\u0941\u0938\u0947 \u092c\u0926\u092e\u093e\u0936, \u092e\u0930\u094d\u091a\u0947\u0902\u091f \u0928\u0947\u0935\u0940 \u0915\u0947 \u091c\u0935\u093e\u0928 \u0915\u0947 \u092a\u0930\u093f\u091c\u0928\u094b\u0902 \u0915\u094b \u092c\u0902\u0927\u0915 \u092c\u0928\u093e\u0915\u0930 \u0921\u093e\u0932\u0940 \u0921\u0915\u0948\u0924\u0940, \u0924\u0938\u094d\u0935\u0940\u0930\u0947\u0902...","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

हरिद्वार के फेरूपुर के राधिका एनक्लेव में बृहस्पतिवार देर रात मर्चेंट नेवी के जवान की पत्नी और बच्चों को बंधकर बनाकर आधा दर्जन नकाबपोश बदमाशों ने डकैती की वारदात को अंजाम दिया। बदमाश हथियारों से लैस थे और डरा धमकाकर जेवरात व 70 की नकदी लूट ली।



इसके बाद महिला और बच्चों को कमरे में बंद कर फरार हो गए। सूचना मिलते ही पुलिस में हड़कंप मच गया। मौके पर पहुंची पुलिस ने घटना की जानकारी ली और सीसीटीवी कैमरों की फुटेज खंगाली। आधा दर्जन से अधिक संदिग्धों को हिरासत में लेकर पुलिस पूछताछ कर रही है।



पथरी थाना प्रभारी रविंद्र कुमार के मुुताबिक, गांव फेरूपुर के निकट राधिका एनक्लेव में मर्चेंट नेवी के जवान हरीश का मकान है। बृहस्पतिवार रात करीब एक बजे खेतों के रास्ते बदमाश कॉलोनी में पहुंचे और दीवार फांदकर हरीश के घर में घुस गए। घर में उनकी पत्नी सुनीता और दो बच्चे मौजूद थे जबकि हरीश मर्चेंट नेवी में ड्यूटी पर हैं।



बदमाश कमरे के दरवाजे की चटकनी तोड़कर अंदर घुसे और सुनीता व बच्चों को हथियारों के दम पर बंधक बना लिया। इसके बाद डकैती की घटना को अंजाम दिया। महिला और बच्चों को बंधकर बनाकर बदमाश फरार हो गए। काफी मशक्कत के बाद सुनीता ने खुद को बंधन मुक्त किया और घटना की सूचना पुलिस कंट्रोल रूम को दी। डकैती की घटना से पुलिस महकमे में अफरातफरी मच गई।