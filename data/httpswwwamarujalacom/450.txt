{"_id":"615754ef8ebc3e33256a1539","slug":"organize-small-traders-in-the-vending-zone-haridwar-news-drn3921432186","type":"story","status":"publish","title_hn":"\u0932\u0918\u0941 \u0935\u094d\u092f\u093e\u092a\u093e\u0930\u093f\u092f\u094b\u0902 \u0915\u094b \u0935\u0947\u0902\u0921\u093f\u0902\u0917 \u091c\u094b\u0928 \u092e\u0947\u0902 \u0915\u0930\u0947\u0902 \u0935\u094d\u092f\u0935\u0938\u094d\u0925\u093f\u0924","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

लघु व्यापारियों को वेंडिंग जोन में करें व्यवस्थित

देहरादून ब्यूरो

Updated Sat, 02 Oct 2021 12:05 AM IST Updated Sat, 02 Oct 2021 12:05 AM IST

विज्ञापन

ख़बर सुनें

ख़बर सुनें

हरिद्वार। लघु व्यापारी संगठनों के प्रतिनिधियों की भूपतवाला स्थित मोनी मंदिर प्रांगण में शुक्रवार को बैठक हुई। वक्ताओं ने लघु व्यापारियों को व्यवस्थित करने की मांग की। उत्तरी हरिद्वार के लघु व्यापारियों को संगठित करने के लिए कार्य समिति गठित की गई। समिति में विजय कुमार, रामेश्वर प्रसाद, दिलीप उपाध्याय, रवि कुमार व राजकुमार को संयोजक बनाया गया। युवा लघु व्यापार मोर्चे का गठन कर आशीष शर्मा को अध्यक्ष नियुक्त किया।

इस मौके पर लघु व्यापार एसोसिएशन के प्रांतीय अध्यक्ष संजय चोपड़ा ने कहा कि रेहड़ी पटरी के लघु व्यापारियों को उत्तराखंड नगरीय फेरी नीति नियमावली के तहत व्यवस्थित किया जाए। उन्होंने कहा कि उत्तरी हरिद्वार के तीन वेंडिंग जोन सप्त ऋषि, लाल माता मंदिर और पवन धाम के सामने बनने हैं। इनकी क्षमता अलग-अलग है। तीनों वेंडिंग जोन में लगभग 700 रेहड़ी पटरी के लघु व्यापारियों को सामाजिक सुरक्षा दी जाए।

बैठक में सभी लघु व्यापारियों ने एक स्वर में नगर निगम प्रशासन से शीघ्र ही वेंडिंग जोन व्यवस्थित कर व्यापारियों को स्थापित करने की मांग उठाई। अध्यक्षता लघु व्यापारी नेता महेंद्र सैनी और संचालन उत्तरी हरिद्वार इकाई के अध्यक्ष दलीप सिंह उपाध्याय ने किया। इस दौरान राजेंद्र पाल, कैलाश सिंह, राजकुमार एंथनी, कृष्ण पाल रावत, दीपक कश्यप, राजपाल, राजकुमार, दीपक बिष्ट, आकाश शर्मा, कार्तिक कुमार, अरुण नैथानी, विनोद सैनी, आशीष अग्रवाल और विजय गुप्ता मौजूद रहे।