{"_id":"615768e38ebc3e4afd40b7ec","slug":"booking-full-on-devasthanam-board-rishikesh-news-drn3921478148","type":"story","status":"publish","title_hn":"\u0926\u0947\u0935\u0938\u094d\u0925\u093e\u0928\u092e \u092c\u094b\u0930\u094d\u0921 \u092a\u0930 \u092c\u0941\u0915\u093f\u0902\u0917 \u092b\u0941\u0932, \u0938\u093e\u0907\u092c\u0930 \u0915\u0948\u092b\u0947 \u0915\u0947 \u091a\u0915\u094d\u0915\u0930 \u0915\u093e\u091f \u0930\u0939\u0947 \u092f\u093e\u0924\u094d\u0930\u0940","category":{"title":"City & states","title_hn":"\u0936\u0939\u0930 \u0914\u0930 \u0930\u093e\u091c\u094d\u092f","slug":"city-and-states"}}

देवस्थानम बोर्ड पर बुकिंग फुल, साइबर कैफे के चक्कर काट रहे यात्री

देहरादून ब्यूरो

Updated Sat, 02 Oct 2021 01:30 AM IST Updated Sat, 02 Oct 2021 01:30 AM IST

विज्ञापन

ख़बर सुनें

ख़बर सुनें

ऋषिकेश। देवस्थानम बोर्ड की साइट पर 15 अक्तूबर तक बुकिंग फुल होने के चलते यात्रियों को परेशानी का सामना करना पड़ रहा है। हालांकि दून स्मार्ट सिटी पर पंजीकरण कराने वाले यात्रियों को चारधाम यात्रा पर भेजा जा रहा है। इस जानकारी के अभाव कई यात्री देवस्थानम बोर्ड की साइट पर पंजीकरण शुरू होने के इंतजार में योगनगरी में फंसे हुए हैं।

ऋषिकेश में प्रतिदिन महाराष्ट्र, मध्यप्रदेश, गुजरात, दिल्ली, आंध्रप्रदेश से यात्री चारधाम करने के लिए पहुंच रहे हैं। ये यात्री देवस्थाम बोर्ड की वेबसाइट पर पंजीकरण कराने के लिए रोजाना शहर के साइबर कैफे के चक्कर काट रहे हैं। बस टर्मिनल कंपाउंड में देवस्थानम बोर्ड और पर्यटन विभाग के ओर से अब पंजीकरण काउंटर नहीं बनाए गए हैं। ऐसे में बाहरी राज्यों के यात्रियों में गलत संदेश जा रहा है। प्रशासन की ओर से यात्रा बस अड्डे पर बिठाए गए कर्मचारी भी यात्रियों को पंजीकरण कराने के लिए साइबर कैफे में भेज रहे हैं। ऐसे यात्रियों की मदद बस ऑपरेटर कर रहे हैं। बस ऑपरेटर चारधाम की यात्रा पर आए श्रद्धालुओं का दून स्मार्ट सिटी वेबसाइट पर पंजीकरण कर रहे हैं। शुक्रवार को मध्य प्रदेश के होशंगाबाद जिले से करीब 60 यात्री दो बसों से यमुनोत्री के लिए रवाना हुए। इन यात्रियों का केवल दून स्मार्ट सिटी की बेवसाइट पर बुकिंग की गई थी।

प्रदेश सरकार द्वारा धामों में दर्शनों की संख्या सीमित करने से यात्रियों को देवस्थानम बोर्ड की वेबसाइट पर दर्शन की तारीख नहीं मिल पा रही है। ऐसे में बाहरी राज्यों से आने वाले यात्रियों का पंजीकरण दून स्मार्ट सिटी की वेबसाइट पर करने के बाद उन्हें यात्रा पर भेजा जा रहा है।

विनोद कुमार भट्ट, बस ऑपरेटर