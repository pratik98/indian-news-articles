दिलवालों की दिल्ली का दिल कोरोना से बैठा जा रहा है, अस्पताल में बाहर मरीजों की बेबस और लाचार तस्वीरें सिस्टम से रोज सवाल पूछ रही है। हर किसी की आंखों में एक समंदर है, जिसकी लहरें जिम्मेदारों के दरबार से टकरा रही हैं। लोग पूछ रहे हैं कि हमारा क्या कसूर है सरकार सिस्टम की ऐसी की खामियों को दुरुस्त करने के लिए पीएम मोदी 10 मुख्यमंत्रियों के साथ चर्चा का मोर्चा संभालने के लिए आये। लेकिन इस दौरान पीएम के साथ केजरीवाल की बातचीत को दिल्ली सरकार ने लाइव कर दिया, जो बातें चारदीवारी के अंदर होनी चाहिए उसे आम कर दिया। प्रधानमंत्री ने इसपर टोका तो केजरीवाल ने माफी भी मांगी।

कोरोना से मरीज मर रहे हैं, तीमारदार रो रहे हैं और मरीजों के भगवान डॉक्टर पहली बार बेबस नजर आ रहे हैं। महामारी के चलते पूरे देश में कोहराम मचा हुआ है इलाज के लिए मरीजों को बेड मिल नहीं पा रहे हैं, अस्पताल में खत्म होती ऑक्सीजन की खबर जिंदगी और मौत के फासले को कम करती जा रही हैं। लेकिन ऐसे नाजुक दौर में भी सियासत जोरों पर हैं, केजरीवाल ऑक्सीजन की कमी का जिम्मेदार पड़ोसी राज्यों को ठहरा रहे हैं, तो ममता बनर्जी योगी पर ऑक्सीजन का ठीकरा फोड़ रही है।

देश बेहद मुश्किल दौर से गुजर रहा है, हमारे नेताओं को ये समझना होगा की कोरोना का वायरस पार्टी देखकर नहीं आता। इनकी सियासी तू-तू मैं-मैं में कोरोना और विकराल रुप लेता जा रहा है, अब वक्त नूरा कुश्ती छोड़कर देश के साथ खड़े होने का है। लेकिन सवाल ये है की इस छोटी की बात को बड़ी-बड़ी सियासी पार्टियां कब समझेंगी

अर्नब की राय

कोरोना देश में काल बनकर टूट रहा है, इस महामारी से लड़ते-लड़ते अस्पताल भी कम पड़ गये हैं। सांसें उखड़ रही हैं लेकिन ऑक्सीजन नहीं मिल रही हैं, दर दर की ठोकरें खा रहे लोगों के मन में आज कई सवाल हैं। लोग अपने वोट का हिसाब मांग रहे हैं सवाल पूछ रहे हैं लेकिन अफसोस है। जिन लोगों को जवाब देना है वो नेता एक दूसरे पर जवाबदेही डाल रहे हैं। मैं ऐसे नेताओं से पूछना चाहता है, क्या इसी दिन के लिए जनता ने आपको वोट दिया था? आज जनता एक एक सांस के लिए संघर्ष कर रही हैं, लेकिन नेता कोरोना पर सियासी तड़का लगा रहे हैं। शर्म आनी चाहिए ऐसी घटिया राजनीति करने वालों को ऑक्सीजन की कमी को लेकर दिल्ली और हरियाणा आमने सामने है।

पश्चिम बंगाल की मुख्यमंत्री ममता बनर्जी कह रही हैं की यूपी ने उनका हक मार लिया। दोस्तों ये देश में क्या चल रहा है ? क्या ऐसे एक दूसरे पर आरोप लगा कर कोरोना से युद्ध जीतेंगे। आज प्रधानमंत्री मोदी ने 10 मुख्यमंत्रियों के साथ कोरोना से निपटने पर चर्चा की। लेकिन इस दौरान दिल्ली के मुख्यमंत्री अरविंद केजरीवाल ने प्रधानमंत्री के साथ गोपनीय बातचीत को लाइव कर दिया। हालांकि प्रधानमंत्री की नाराजगी के बाद मुख्यमंत्री ने माफी भी मांग ली, लेकिन मैं पूछना चाहता हूं। कि माफी की नौबत आई ही क्यों? आज मैं सभी पार्टियों से अपील करना चाहता हूं। देश की सेहत से खिलवाड़ मत करो। दोस्तों । आज ऐसे लोगों से सवाल पूछना बेहद जरुरी है

