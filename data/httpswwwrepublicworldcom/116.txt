

देश में कोरोना से हाहाकर मचा हुआ है, लोग डरे हुये हैं। अस्पताल में बेड नहीं है। देश इस समय इस जानलेवा महामारी के खिलाफ महायुद्ध लड़ रहा है। लेकिन कुछ लोग इस लड़ाई को कमजोर करने में लगे हैं। ऐसे लोगों की छोटी से छोटी लापरवाही देश पर भारी पड़ रही है। जिसका खामियाजा पूरा देश भुगत रहा है।

देश में कोरोना की दूसरी लहर बेकाबू होती जा रही है। 24 घंटे में 1 लाख 85 हजार नए मामले सामने आए हैं। इन आकंड़ों ने पिछले साले रिकॉर्ड तोड़ दिये हैं। ये जानलेवा वायरस अब तक 1 लाख 72 हजार से ज्यादा लोगों को मौत की नींद सुला चुका है। कोरोना से सबसे अधिक प्रभावित महाराष्ट्र में कर्फ्यू लग चुका है। दिल्ली में भी केस तेजी से बढ़ रहे हैं। सीबीएसई की 10वीं की परीक्षा रद्द हो चुकी है। जबकी 12वीं की परीक्षा को टाल दिया गया है।

कोरोना से करीब करीब जंग जीत चुका देश लापरवाही का खामियाजा भुगत रहा है। ये लहर पहले से भी ज्यादा खतरनाक है। कोरोना को हराना है तो सख्ती से काम लेना ही होगा। लापरवाही करने वालों के खिलाफ सख्त कदम उठाने ही होंगे। ये वक्त देश के साथ खड़े होना का है। एक एक नागरिक की जान कीमती है। किसी को भी नियम तोड़ने की इजाजत नहीं दी जा सकती है।



अर्नब की राय

कोरोना के खिलाफ देश महायुद्ध लड़ रहा है। अस्पताल कोरोना के मरीजों से भरे हुये हैं। श्मसान घाट में शवों का अंबार लग रहा है। एकाएक ऐसी हालत क्यों हो गयी ? लोगों की लापरवाहियां बढ़ गयीं, जब दिखा कि कोरोना खत्म हो रहा है तब सभी लापरवाह हो गए। सरकारों ने भी गलतियां कीं, लोगों ने भी लापरवाही की। जिसका नतीजा है कि आज कोरोना एक बार फिर पहले से ज्यादा भयंकर रूप में सामने आ गया है। इसलिए अब वक्त आ गया है कि जो भी इस लड़ाई को कमजोर कर रहें हैं। उनके खिलाफ सख्त से सख्त कार्रवाई हो। जो लोग नियम तोड़ने को अपनी शान समझते हैं। जो लोग मास्क लगाने को तैयार नहीं हैं, जो लोग सोशल डिस्टेंसिंग मानने को तैयार नहीं है, उनसब के खिलाफ सख्त कानूनी कार्रवाई होनी चाहिए। इनलोगों को देश की सेहत से खिलवाड़ की इजाज़त नहीं दी जा सकी। कोरोना के खिलाफ इस जंग को जीतने के लिए नियम और सख्त बनाने होंगे। उन लोगों पर सख्त प्रहार करना होगा जो इस जानलेवा वायरस को फैलाने का काम कर रहे हैं। मैं ऐसे लोगों से पूछना चाहता हूं कब सुधरोगे भाई? जान की कीमत कब समझोगे? तुमलोग सिर्फ अपने लिए नहीं बल्कि पूरे देश के लिए खतरा बन रहे हो? कुछ लोगों की लापरवाही का खामियाजा पूरा देश क्यों भुगते? मैं आपसे अपील करता हूं कि इस निर्णायक लड़ाई में देश का साथ दीजिए। ये 130 करोड़ देशवासियों की जिंदगी का सवाल है। देश इस समय बेहद मुश्किल दौर से गुजर रहा है। एक छोटी सी गलती भी देश पर भारी पड़ सकती है। मुझे पूरा यकीन है कि कोरोना के खिलाफ आर-पार की इस लड़ाई में जीत हमारी ही होगी। आप भी जीतेंगे और देश भी जीतेगा और जो लोग लापरवाही के वायरस से कोरोना फैला रहे हैं, ऐसे लोग बचने नहीं चाहिए, इन लोगों को पहचानना कर दंडित करना जरूरी है।

यह भी पढ़ें- लाठीचार्ज पर माफी मांगने वाले अखिलेश, अयोध्या नरसंहार पर कब मांगेगे माफी ? जानिए इस मुद्दे पर अर्नब की राय



