पूर्वी लद्दाख में वास्तविक नियंत्रण रेखा (LAC) पर भारत और चीन के बीच गतिरोध बरकरार है। पिछले साल चीनी सैनिकों की कार्रवाई के बाद से भारतीय सेना अलर्ट पर है। लद्दाख के मैदानी इलाकों में चीनी सेना के किसी भी हमले का जवाब देने के लिए भारतीय सेना ने विशेष तैयारी की है। इसी कड़ी में भारतीय सेना ने पूर्वी लद्दाख (Eastern Ladakh) के फारवर्ड एरिया में पहली स्वचालित 'के-9 वज्र' हॉवित्जर तोप (K9-Vajra self-propelled howitzer) की रेजिमेंट को तैनात किया है। यह तोप लगभग 50 किमी की दूरी पर दुश्मन के ठिकानों पर हमला कर सकती है। बता दें कि स्वचालित 'के-9 वज्र' हॉवित्जर तोप एक बहुत ही प्रभावी हथियार है, जिसे 2018 में भारतीय सेना (Indian Army) में शामिल किया गया था।

यह भी पढ़ें: देश की शान: लेह में फहराया गया विश्व का सबसे बड़ा खादी राष्ट्रीय ध्वज, 1000 किलो है इसका वजन

स्वचालित K-9 वज्र तोप के प्रदर्शन को लेकर सेना प्रमुख मनोज मुकुंद नरवणे का कहना है कि ये तोपें ऊंचाई वाले इलाकों में भी काम कर सकती हैं, फील्ड ट्रायल बेहद सफल रहे। सेना प्रमुख ने कहा कि हमने अब एक पूरी रेजिमेंट जोड़ ली है और यह वास्तव में मददगार होगी।

Ladakh | These guns can also work in high-altitude areas, field trials were extremely successful. We have now added an entire regiment, this will be really helpful: Army chief General Manoj Mukund Naravane to ANI on the performance of K-9 VAJRA Self-Propelled Artillery pic.twitter.com/eqPaiZgT3z — ANI (@ANI) October 2, 2021

K-9 वज्र स्वचालित तोप की विशेषताएं

K-9 को 2018 में भारतीय सेना में शामिल किया गया है और इसे पहली बार लद्दाख में तैनात किया गया है। K-9 वज्र सेल्फ प्रोपेल्ड आर्टिलरी लद्दाख के मैदानी इलाकों में कार्रवाई के लिए एक बहुत ही प्रभावी हथियार है। इसमें 155 एमएम की तोप लगी है, जिसकी रेंज 18 से 52 किमी तक है। इसमें टैंक जैसे ट्रैक हैं, जिससे यह किसी भी तरह की जमीन पर चल सकती है। इसका दमदार इंजन इसे 67 किमी प्रति घंटे की रफ्तार देता है। इसमें 5 सैनिकों का दल शामिल है, जो पूरी तरह से मजबूत कवच से सुरक्षित रहता है।

#WATCH K9-Vajra self-propelled howitzer in action in a forward area in Eastern Ladakh pic.twitter.com/T8PsxfvstR — ANI (@ANI) October 2, 2021

भारतीय सेना ने फरवरी में लद्दाख के मैदानी इलाकों में इसका परीक्षण शुरू किया था। K-9 वज्र में एक टैंक और एक तोप दोनों की विशेषताएं हैं। टैंक की तरह इसका कवच इसे दुश्मन के हमलों से सुरक्षित रखता है।

यह भी पढ़ें: उत्तराखंड: हिमस्खलन की चपेट में आया नौसेना का पर्वतारोही दल, 6 लापता

मई 2020 से भारत-चीन आमने-सामने

भारत और चीन मई 2020 से लद्दाख में आमने-सामने हैं। चीन ने तनाव शुरू होने के बाद से यहां बड़ी संख्या में अपने टैंक और बख्तरबंद वाहन तैनात किए हैं। भारतीय सेना ने भी पर्याप्त संख्या में टैंक और बख्तरबंद वाहन तैनात कर जवाबी कार्रवाई की है। यहां दोनों देशों के बीच तनाव की शुरुआत गलवान घाटी में हिंसक झड़प के बाद हुई थी।