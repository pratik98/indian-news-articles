Gandhi Jayanti 2021: बीजेपी के राष्ट्रीय अध्यक्ष जेपी नड्डा (JP Nadda) ने महात्मा गांधी (Mahatma Gandhi) की जयंती के अवसर पर उन्हें श्रद्धांजलि दी है। उन्होंने शनिवार को कनॉट प्लेस स्थित खादी इंडिया का दौरा किया और उन्हें श्रद्धांजलि अर्पित की। इस दौरान, उन्होंने लोगों से खादी खरीदने और पहनने की भी अपील की है।

बता दें कि आज महात्मा गांधी की 152वीं जयंती है जिस अवसर पर प्रधानमंत्री नरेंद्र मोदी (PM Narendra Modi) ने राजघाट जाकर बापू को श्रद्धांजलि दी थी।

जेपी नड्डा ने किया लोगों से खादी खरीदने का आह्वान

बीजेपी के राष्ट्रीय अध्यक्ष जेपी नड्डा ने राष्ट्रपिता को श्रद्धांजलि देने के बाद मीडिया से बातचीत में कहा- “बीजेपी ने आह्वान किया है कि हमारे करोड़ो कार्यकर्ता आज के दिन और आज से 7 तारीख के बीच में कभी भी खादी ग्रामोद्योग में जाकर खादी का प्रचलन बढ़ाएं और साथ ही खादी खरीदें भी। 2014 के बाद खादी पर विशेष बल दिया गया है।”

भाजपा ने आह्वान किया है कि हमारे करोड़ो कार्यकर्ता आज के दिन और आज से 7 तारीख के बीच में कभी भी खादी ग्रामोद्योग में जाकर खादी का प्रचलन बढ़ाएं और खादी खरीदें भी। 2014 के बाद खादी पर विशेष बल दिया गया है: जे. पी. नड्डा https://t.co/lezsNhGOYV pic.twitter.com/40sA6JOX2q — ANI_HindiNews (@AHindinews) October 2, 2021

साथ ही, उन्होंने ट्वीट करते हुए लिखा है कि ‘स्वदेशी चीजें, खासतौर पर खादी हमें अपनी संस्कृति और संस्कार से जोड़कर रखती है’। उन्होंने गांधी जयंती के अवसर पर “खादी स्टोर” से खादी का सामान खरीदा। उन्होंने आगे लिखा- “आदरणीय मोदी जी की ‘आत्मनिर्भर भारत' और 'वोकल फॉर लोकल' की अपील ने खादी उद्योग में नई जान डाल दी है। मैं सभी से योगदान का अनुरोध करता हूं।”

स्वदेशी वस्तुएं विशेषकर खादी हमें अपनी संस्कृति व संस्कार से जोड़कर रखती है। आज गांधी जयंती के अवसर पर “खादी स्टोर” से खादी का सामान ख़रीदा।



आदरणीय मोदी जी की ‘आत्मनिर्भर भारत' और 'वोकल फॉर लोकल' की अपील ने खादी उद्योग में नई जान डाल दी है। मैं सभी से योगदान का अनुरोध करता हूँ। pic.twitter.com/RtfrfeMglk — Jagat Prakash Nadda (@JPNadda) October 2, 2021

बता दें कि आज पूरा देश बापू की जयंती पर उन्हें याद कर रहा है और श्रद्धांजलि दे रहा है। बीजेपी नेता नड्डा ने भी ट्वीट कर ‘सत्य और अहिंसा का संदेश देने वाले राष्ट्रपिता महात्मा गांधी की जयंती पर उन्हें शत् शत् नमन किया है’।

उन्होंने शनिवार को ट्वीट करते हुए लिखा- “उनका स्वदेशी और सहकारिता का नारा देश को स्वावलंबी बनाने में बहुत महत्वपूर्ण है। गांधी जी के दिखाए मार्ग पर चलकर प्रधानमंत्री मोदी जी की सरकार आत्मनिर्भर भारत बनाने को कृतसंकल्पित है।”

सत्य एवं अहिंसा का संदेश देने वाले राष्ट्रपिता महात्मा गाँधी जी की जयंती पर उन्हें शत् शत् नमन।



उनका स्वदेशी और सहकारिता का नारा देश को स्वावलंबी बनाने में बहुत महत्वपूर्ण है।



गाँधी जी के दिखाए मार्ग पर चलकर प्रधानमंत्री मोदी जी की सरकार आत्मनिर्भर भारत बनाने को कृतसंकल्पित है। pic.twitter.com/UdnfCPmrQd — Jagat Prakash Nadda (@JPNadda) October 2, 2021

ये भी पढ़ेंः भारत-चीन गतिरोध पर आर्मी चीफ नरवणे बोले- 'फिलहाल स्थिति सामान्य, आगे की चुनौती के लिए हम पूरी तरह तैयार'