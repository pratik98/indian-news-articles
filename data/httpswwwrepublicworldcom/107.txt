आज यानि कि 2 अक्टूबर को देश अपने दो महान नेताओं का जन्मदिवस मना रहा है। देश के इतिहास में इन नेताओं का नाम स्वर्णिम अक्षरों में लिखा गया है। दरअसल, हम बात कर रहे हैं राष्ट्रपिता महात्मा गांधी (Mahatma Gandhi) और भारत के पूर्व प्रधानमंत्री लाल बहादुर शास्त्री की (Lal Bahadu Shastri)। 2 अक्टूबर (2 October) के दिन शास्त्री और गांधी दोनों ही महान लीडर का जन्मदिन रहता है। इस मौके पर पूरा देश इनके द्वारा किए गए कार्यों को स्मरण करते हुए उन्हें श्रद्धांजलि अर्पित करता है। शास्त्री और बापू की जयंती पर पीएम मोदी से लेकर अन्य नेताओं और फिल्मी सितारों ने उन्हें याद करते हुए नमन किया।

इसे भी पढ़ें: Gandhi Jayanti 2021: राजनीतिक हस्तियों ने दी बापू को श्रद्धांजलि, बताया उन्हें ‘सत्य और अहिंसा के पुजारी’

बॉलीवुड के दिग्गज अभिनेता अनुपम खेर ने शास्त्री और गांधी के आदर्शों को याद किया और उन्हें श्रद्धांजलि अर्पित की। अनुपम खेर ने अपने आधिकारिक ट्विटर अकाउंट पर लिखा, 'भारत के दो महान व्यक्तित्वों के जन्मदिवस पर उनकी शिक्षा और देश के प्रति त्याग की भावनाओं को मेरा शत शत नमन है।इन हस्तियों के जीवन से हमें बहुत कुछ सीखने को मिला है। धन्यवाद राष्ट्रपिता महात्मा गांधी और राष्ट्र के सपूत पूर्व प्रधानमंत्री लाल बहादुर शास्त्री।'

प्रधानमंत्री नरेंद्र मोदी ने शनिवार को पूर्व प्रधानमंत्री लाल बहादुर शास्त्री को उनकी 117वीं जयंती पर नमन किया और कहा कि मूल्यों और सिंद्धांतों पर आधारित उनका जीवन देशवासियों के लिए हमेशा प्रेरणास्रोत बना रहेगा।

उन्होंने एक ट्वीट में कहा, 'पूर्व प्रधानमंत्री लाल बहादुर शास्त्री जी को उनकी जयंती पर शत-शत नमन। मूल्यों और सिद्धांतों पर आधारित उनका जीवन देशवासियों के लिए हमेशा प्रेरणास्रोत बना रहेगा।' बाद में प्रधानमंत्री ने शास्त्री के समाधि स्थल विजय घाट पर उन्हें श्रद्धासुमन अर्पित किए।

पूर्व प्रधानमंत्री लाल बहादुर शास्त्री जी को उनकी जयंती पर शत-शत नमन। मूल्यों और सिद्धांतों पर आधारित उनका जीवन देशवासियों के लिए हमेशा प्रेरणास्रोत बना रहेगा। — Narendra Modi (@narendramodi) October 2, 2021

वहीं पीएम मोदी ने गांधी जयंती के मौके पर बापू के आदर्शों को याद किया। उन्होंने ट्वीट करते हुए लिखा, 'राष्ट्रपिता महात्मा गांधी को उनकी जन्म-जयंती पर विनम्र श्रद्धांजलि। पूज्य बापू का जीवन और आदर्श देश की हर पीढ़ी को कर्तव्य पथ पर चलने के लिए प्रेरित करता रहेगा।'

राष्ट्रपिता महात्मा गांधी को उनकी जन्म-जयंती पर विनम्र श्रद्धांजलि। पूज्य बापू का जीवन और आदर्श देश की हर पीढ़ी को कर्तव्य पथ पर चलने के लिए प्रेरित करता रहेगा।



I bow to respected Bapu on Gandhi Jayanti. His noble principles are globally relevant and give strength to millions. — Narendra Modi (@narendramodi) October 2, 2021

लाल बहादुर शास्त्री

लाल बहादुर शास्त्री का जन्म दो अक्टूबर 1904 को उत्तर प्रदेश के मुगलसराय में हुआ था। उनके पिता एक स्कूल शिक्षक थे। देश के पहले प्रधानमंत्री जवाहरलाल नेहरू के निधन के बाद वह 9 जून, 1964 से 11 जनवरी, 1966 तक देश के प्रधानमंत्री रहे। शास्त्री ने ही 'जय जवान, जय किसान' का नारा दिया था। उन्हें मरणोपरांत वर्ष 1966 में 'भारत रत्न' से सम्मानित किया गया। शास्त्री को उनकी सादगी, देशभक्ति और ईमानदारी के लिए आज भी पूरा देश श्रद्धापूर्वक याद करता है।

महात्मा गांधी

महात्मा गांधी का जन्म गुजरात के पोरबंदर में दो अक्टूबर 1869 में हुआ था। अंग्रेजी हुकूमत से भारत को आजाद कराने की लड़ाई का उन्होंने नेतृत्व किया। अहिंसक विरोध का उनका सिखाया हुआ सबक आज भी पूरी दुनिया में सम्मान के साथ याद किया जाता है।