उत्तर प्रदेश (Uttar Pradesh) में विधानसभा चुनावों में अब कुछ ही महीनों का वक्त बचा है, मगर उससे पहले ही राजनीतिक दलों में जोड़-तोड़ की पॉलिटिक्स शुरू हो चुकी है। इसी बीच कांग्रेस के राष्ट्रीय सचिव इमरान मसूद (AICC secretary Imran Masood) ने समाजवादी पार्टी की खुलकर तारीख करके सियासी हलचल तेज कर दी है। मसूद ने कांग्रेस (UP Congress) के मुकाबले समाजवादी पार्टी को उत्तर प्रदेश के विपक्षी दलों में बेहतर बताया है। मसूद का कहना है कि राज्य में समाजवादी पार्टी (Samajwadi Party) ही विपक्ष के बीच सबसे आगे है और बीजेपी (BJP) को यूपी में सिर्फ वो ही रोक सकती है।

यह भी पढ़ें: कांग्रेस नेता नटवर सिंह ने रिपब्लिक भारत से बातचीत में गांधी परिवार पर साधा निशाना, कहा- ‘तीन लोग ही फैसले लेते हैं’

इमरान मसूद ने सपा की खुले तौर पर प्रशंसा करते हुए कहा, 'यदि आप पिछले चुनावों और यहां तक ​​कि उपचुनावों के वोट शेयर को देखें हैं, तो सपा का वोट शेयर सबसे ज्यादा है। सपा विपक्ष के बीच सबसे आगे है और लड़ाई लड़ रहे हैं। भाजपा को हराने के लिए सभी को साथ लेकर चलना सपा की जिम्मेदारी है।'

मसूद ने आगे कहा, 'प्रियंका गांधी निश्चित रूप से कड़ी मेहनत कर रही हैं। उन्होंने पिछले डेढ़ साल में बहुत मेहनत की है। प्रियंका जी के रूप में किसी और ने जबरदस्ती मुद्दों को नहीं उठाया है। इसके बावजूद वोट के मामले में लोगों की प्रतिक्रिया पर दूसरी तरफ है। मुझे लगता है कि हम सपा के साथ मिलकर लड़कर भाजपा को हरा पाएंगे।'

इमरान मसूद के इस बयान के बाद उनके सपा में जाने को लेकर अटकलें लगाई जा रही है। बता दें कि इमरान मसूद उस समय चर्चाओं में आए थे, जब 2014 के लोकसभा चुनाव प्रचार के दौरान उनका एक वीडियो वायरल हुआ था। वीडियो में इमरान मसूद ने नरेंद्र मोदी पर आपत्तिनजक टिप्पणी की थी। इस विवादित बयान को लेकर उन्हें एससी/एसटी एक्ट और आईपीसी की विभिन्न धाराओं के तहत प्राथमिकी दर्ज करने के बाद 29 मार्च 2014 को गिरफ्तार किया गया था। हालांकि कांग्रेस ने यह कहते हुए विवाद से खुद को दूर कर लिया कि ये टिप्पणी मसूद ने 18 सितंबर 2013 को की थी, जब वह समाजवादी पार्टी के सदस्य थे।

यह भी पढ़ें: पुलिस की कथित पिटाई से कारोबारी की मौत, सपा-बसपा ने की सीबीआई जांच की मांग

यूपी चुनाव पर कांग्रेस का जोर

2017 के उत्तर प्रदेश विधानसभा चुनाव में बीजेपी ने 403 सदस्यीय सदन में 312 सीटों पर जीत हासिल की, जबकि बसपा केवल 19 सीटें जीत सकी। दूसरी ओर सपा-कांग्रेस गठबंधन बुरी तरह से हार गया था और दोनों दलों को केवल 54 सीटें मिली थी। इस बार कांग्रेस पार्टी प्रियंका गांधी वाड्रा की अगुवाई में अकेले चुनाव लड़ने की तैयारी कर रही है।