कोरोना वायरस की दूसरी लहर देश पर कहर बनकर टूट रही है। कोरोना से हर देशवासी खौफ में हैं। आंकड़ों की बात करें, तो एक दिन में सबसे ज्यादा केस का रिकॉर्ड भी टूट चुका है। पिछले 24 घंटे में 1 लाख 70 हजार नये मामले सामने आये हैं। कोरोना ऐक्टिव केसों की संख्या 12 लाख को पार गई है। अबतक 1 लाख 70 हजार से ज्यादा लोग कोविड 19 से दम तोड़ चुके हैं।

महाराष्ट्र में फैला कोरोना सारे रिकॉर्ड तोड़ता जा रहा है। दिल्ली में आंकड़े डराने वाले हैं। कोरोना की ये नई लहर पहले से भी ज्यादा खतरनाक है। अब तो ये खतरनाक वायरस बच्चों को भी नहीं छोड़ रहा है। महाराष्ट्र और दिल्ली के अलावा, गुजरात, मध्य प्रदेश, छत्तीसगढ़, कर्नाटक, यूपी और केरल में भी कोरोना तेजी से पांव पसार रहा है। महाराष्ट्र में तो दोबारा लॉकडाउन लगाने अटकलें जोर पकड़ रही है।

बता दें, पिछले साल 25 मार्च को देश में लॉकडाउन लगाया गया था। कोरोना के खिलाफ देश ने ताली और थाली भी बजाई और दो गज की दूरी का पालन भी किया। लोगों ने मास्क लगाने की आदत भी डाली, साल खत्म होते होते ऐसा लग रहा था की जिस कोरोना के कहर से दुनिया के कई देश हार गये। उस कोरोना के खिलाफ भारत जंग जीत सा गया है। लेकिन सवाल ये है की जीत के इतने करीब पहुचंने के बावजूद कोरोना दोबारा कैसे बेकाबू हो गया?

अर्नब की राय

कोरोना के तेजी से बढ़ते मामलों के बीच आज एक राहत की खबर आई है। भारत सरकार ने रूस की वैक्सीन को मंजूरी दे दी है। यानि अब Covishield और Covaxin के साथ साथ रूसी वैक्सीन Sputnik V भी लगाई जाएगी। ये तीनों वैक्सीन कोरोना के वायरस पर त्रिशूल की तरह हमला करेंगी। लेकिन जिस रफ्तार से कोरोना कहर बरपा रहा है। उससे बचना बेहद जरूरी है। आज मैं आपसे अपील करता हूं कि अपना ख्याल रखिए, दो गज की दूरी बनाकर रखिए , मास्क जरूर पहनिए, जरूरी हो तभी घर से बाहर निकलें। याद रखना, छोटी सी भी लापरवाही आपकी जान पर भारी पड़ सकती है। कोरोना एक बार फिर देश के लिये चुनौती बन चुका है। कोरोना से जीत के करीब पहुंच चुका देश एक बार फिर वहीं पहुंच गया है। जहां से लड़ाई शुरू हुई थी। मैं आज पूछना चाहता हूं कौन है इसका जिम्मेदार?

लॉकडाउन के दिनों को नाम हम भूले हैं और ना ये देश कभी भूलेगा। पिछले साल लगे लॉकडाउन ने विकास के पहिये पर ऐसा ब्रेक लगाया, जिसकी कीमत देश को कई सालों तक चुकानी पड़ेगी। मैं पूछना हूं इन लोगों से, आपकी सियासत का खामियाजा देश कब तक भुगतेगा ? ये वही लोग हैं दोस्तो, जब लॉकडाउन लगता है तो ये देश पर सवाल उठाते हैं। जब कोरोना की वैक्सीन आती है तो उस पर सवाल उठाते हैं। और जब वैक्सीन भेजी जाती है तो उस पर सवाल उठाते हैं। इन लोगों का काम सिर्फ और सिर्फ सवाल उठाना है। अगर इतनी ताकत ये लोग कोरोना के खिलाफ जंग में लगा देते तो आज ये दिन दोबारा नहीं देखना पड़ता। मैं तो साफ साफ कहता हूं, इन्हीं पार्टियों की वजह से आज देश दोबारा लॉकडाउन के मुहाने पर खड़ा है। महाराष्ट्र में शनिवार और रविवार का लॉकडाउन लगा हुआ है। हालात नहीं सुधरे तो संपूर्ण लॉकडाउन भी लग सकता है। दिल्ली में कोरोना का संक्रमण तेजी से बढ़ा रहा है। नाइट कर्फ्यू के साथ साथ कई तरह की पाबंदी लगाकर कोरोना पर काबू पाने की कोशिश हो रही है।