Gandhi Jayanti 2021: महात्मा गांधी (Mahatma Gandhi) ने भारत की आजादी की लड़ाई (India's freedom movement) में बहुत बड़ी भूमिका निभाई थी जिसके कारण उन्हें 'राष्ट्रपिता' (Father of the Nation) कहा जाता है। उन्हें लोग आदर और सम्मान के साथ 'गांधी जी' या 'बापू' के नाम से भी बुलाते हैं। हर साल 2 अक्टूबर को उनके जन्मदिन को गांधी जयंती (Gandhi Jayanti) के रूप में मनाया जाता है। मोहनदास करमचंद गांधी (Mohandas Karamchand Gandhi) का जन्म पोरबंदर में 2 अक्टूबर, 1869 को एक गुजराती हिंदू मोध बनिया परिवार में हुआ था। फिर नाथूराम विनायक गोडसे (Nathuram Vinayak Godse) द्वारा 30 जनवरी 1948 को 78 की उम्र में बिरला हाउस (अब गांधी स्मृति) में उनकी हत्या कर दी गई।

सालों से गांधी दुनियाभर में लोगों के लिए सत्य और अहिंसा के सबसे बड़े आदर्श रहे हैं। उनकी जिंदगी के बारे में दशकों से किताबों में पढ़ाया जाता रहा है। साथ ही, बड़े पर्दे पर भी कई बार उनके संघर्षों को दिखाया गया है। तो आइए आज के इस खास दिन पर, बापू से जुड़ी कुछ फिल्मों पर एक नजर डालते हैं-

रिचर्ड एटनबरो की ‘गांधी’ (1982)

बेन किंग्सले (Ben Kingsley) ने बापू का किरदार ऐसे निभाया था कि ये ऐतिहासिक बन गया। फिल्म में महात्मा गांधी के बचपन से लेकर 1948 में उनकी हत्या और दाह संस्कार तक के जीवन को दर्शाया गया है। निर्देशक रिचर्ड एटनबरो (Richard Attenborough) को फिल्म बनाने के लिए कई बाधाओं से गुजरना पड़ा था। फिर आखिरदार 20 सालों के रिजेक्शन के बाद वह 1982 में दुनिया को अपनी फिल्म दिखा पाए।

‘द मेकिंग ऑफ द महात्मा’ (1996)

‘द मेकिंग ऑफ द महात्मा’ (The Making Of The Mahatma) 1996 में रिलीज हुई थी और इसमें बापू के शुरुआती बचपन को दर्शाया गया था। दक्षिण अफ्रीका में महात्मा गांधी के जीवन को दिखाने वाली श्याम बेनेगल (Shyam Benegal) की फिल्म को काफी सराहा गया था। ये फिल्म फातिमा मीर की किताब ‘द अप्रेंटिसशिप ऑफ ए महात्मा’ (The Apprenticeship of a Mahatma) पर आधारित है।

‘हे राम’ (2000)

कमल हसन (Kamal Hassan) ने फिल्म में साकेत राम का किरदार निभाया था। बंगाल के बंटवारे पर आधारित फिल्म ने भीड़ को हिला कर रख दिया था। ‘हे राम’ (Hey Ram) 2000 में रिलीज हुई थी और बॉक्स ऑफिस पर काफी सफल रही थी।

ये भी पढ़ेंः 'भूल भुलैया 2': फर्स्ट लुक शेयर करने पर ट्रोल हुए कार्तिक आर्यन, निर्देशक ने एक्टर के लिए कही ये बात

‘लगे रहो मुन्नाभाई’ (2006)

राजू हिरानी की फिल्म ‘लगे रहो मुन्नाभाई’ (Lage Raho Munna Bhai) में संजय दत्त (Sanjay Dutt) ने अहम किरदार निभाया था। फिल्म एक अंडरवर्ल्ड डॉन की कहानी पर आधारित है जो गांधीवादी मूल्यों और दर्शन को अपनाकर लोगों की सेवा करने का फैसला करता है।

‘गांधी, माय फादर’ (2007)

इस फिल्म की रिलीज से पहले, महात्मा गांधी के अपने बेटे हीरालाल गांधी (Hiralal Gandhi) के साथ मुश्किल संबंधों के बारे में बहुत ही कम लोग जानते थे। ‘गांधी, माई फादर’ (Gandhi, My Father) को दक्षिण अफ्रीका और विभिन्न भारतीय साइटों में शूट किया गया था। फिल्म में दर्शन जरीवाला, अक्षय खन्ना और भूमिका चावला नजर आए थे।

‘गांधी टू हिटलर’ (2011)

‘गांधी टू हिटलर’ (Gandhi To Hitler) दूसरे विश्व युद्ध के दौरान महात्मा गांधी और एडॉल्फ हिटलर (Adolf Hitler) के बीच कुख्यात चिट्ठी पर आधारित है जो दर्शकों को प्रभावित करने में विफल रही। बहुभाषी फिल्म महात्मा गांधी के जीवन के कम मशहूर हिस्से पर एक नया दृष्टिकोण था, जिसे कई लोगों ने हिटलर के महिमामंडन के रूप में बताकर रिजेक्ट कर दिया।

ये भी पढ़ेंः अनुपम खेर ने लाल बहादुर शास्त्री और महात्मा गांधी को किया याद, कहा, 'इन हस्तियों के जीवन से हमें बहुत कुछ सीखने को मिला'