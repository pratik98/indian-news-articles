पंजाब में विधानसभा चुनाव (Punjab Polls) से पहले कांग्रेस पार्टी अंदर ही अंदर कई भागों में विभाजित हो गई है। राज्य में जिस समय पार्टी को मजबूती से विपक्षी पार्टियों के मुकाबले खड़ा होना था, उस समय कांग्रेस अपने ही लोगों को एकजुट करने में लगी हुई है। बीते दिनों कैप्टन अमरिंदर सिंह (Captain Amrinder Singh) ने पंजाब के मुख्यमंत्री पद से इस्तीफा दिया। इसके बाद नवजोत सिंह सिद्धू ने भी पंजाब कांग्रेस प्रमुख से इस्तीफा दे दिया। पंजाब में कांग्रेस के बीच हलचल काफी तेज है। इसी बीच पीपीसी के पूर्व अध्यक्ष सुनील जाखड़ के ट्विट ने सोशल मीडिया पर हंगामा खड़ा कर दिया है। जाखड़ के ट्वीट कई मतलब निकाले जा रहे हैं।

दरअसल, उन्होंने सवाल उठाते हुए अपने आधिकारिक ट्विटर अकाउंट पर लिखा कि क्या ये अब समाप्त हो गया है, युद्धविराम पर रोक लग गया? या ये केवल एक अस्थाई युद्धविराम है? बता दें कि सुनील जाखड़ का ये ट्वीट सीएम चरणजीत सिंह चन्नी (CM Charanjit Singh Channi) और नवजोत सिंह सिद्धू (Navjot Singh Sidhu) की मुलाकात के बाद आया था। उन्होंने पंजाब के राजीनीतिक संकट पर हमला बोलते ये सवाल उठया था।

Is it finally truce now, armistice sealed ? Or is it only a temporary ceasefire ?



PS. I’m referring to situation at LAC after the recent Chinese intrusion into our territory. No inferences please. — Sunil Jakhar (@sunilkjakhar) October 1, 2021

हालांकि बाद में जाखड़ ने अपने ट्वीट पर सफाई देते हुए लिखा, हमारे क्षेत्र में चीनी घुसपैठ के बाद वास्तविक नियंत्रण रेखा (LAC) की स्थिति का जिक्र कर रहे थे। कृपया कोई और दूसरा मतलब या निष्कर्ष नहीं निकाले।

गुरुवार को सूत्रों ने रिपब्लिक मीडिया नेटवर्क को बताया कि नवजोत सिंह सिद्धू ने चरणजीत सिंह चन्नी और सुखजिंदर सिंह रंधावा के साथ मिलकर सुनील जाखड़ को पंजाब के मुख्यमंत्री पद की दौड़ से बाहरे करने की योजना बनाई और उनके खिलाफ साजिश रची। सूत्रों के मुताबिक, उन्होंने इस दौरान सिख नेता की जरूरत पर जोर दिया।

सूत्रों ने कहा कि इसके बाद सुनील जाखड़ का नाम पंजाब के मुख्यमंत्री पद के लिए पूरी तरह से गायब हो गया। जहां विधायकों ने रंधावा का पक्ष लिया, वहीं कांग्रेस के आलाकमान का अंतिम फैसला चरणजीत सिंह चन्नी के पक्ष में था।

इसे भी पढ़ें: पंजाब के सीएम चरणजीत सिंह चन्नी ने पीएम मोदी से की मुलाकात, इन मुद्दों पर हुई चर्चा

गौरतलब है कि चरणजीत सिंह चन्नी के सीएम पद की शपथ लेने के कुछ दिनों बाद, नवजोत सिंह सिद्धू ने मंगलवार को पंजाब प्रदेश कांग्रेस कमेटी (पीपीसीसी) के अध्यक्ष पद से इस्तीफा दे दिया। उन्होंने अपने इस्तीफे में कहा कि "समझौते से इंसान का अस्तित्व पतन की तरफ जाने लगता है।" सिद्धू के इस्तीफे के बाद, रजिया सुल्ताना जैसे उनके कई वफादारों ने भी अपना इस्तीफा दे दिया।

सीएम चन्नी और नवजोत सिंह सिद्धू से मुलाकात

गुरुवार को चरणजीत सिंह चन्नी और नवजोत सिंह सिद्धू के बीच में बैठक हुई। सूत्रों ने बताया कि नवजोत सिंह सिद्धू और पंजाब के सीएम चरणजीत सिंह चन्नी के बीच में नई नियुक्तियों को लेकर बैठक हुई है। सीएम नियुक्तियों को लेकर अडिग हैं। बैठक में चन्नी ने स्पष्ट किया कि इकबाल प्रीत सिंह सहोता पुलिस महानिदेशक (डीजीपी) और एपीएस देओल की महाधिवक्ता (एजी) के रूप में नियुक्ति रद्द नहीं की जाएगी। चन्नी ने सिद्धू से कहा कि अगर वह आईपीएस सहोता को डीजीपी नियुक्त किए जाने से खुश नहीं हैं तो बेअदबी मामले के लिए एक विशेष अभियोजक नियुक्त किया जाएगा।

सूत्रों ने बताया कि बैठक में, चन्नी ने सिद्धू से इस्तीफे के अपने फैसले पर पुनर्विचार करने के लिए कहा है, जिसकी वजह से पंजाब कांग्रेस में फिर से उथल-पुथल शुरू हुआ है।