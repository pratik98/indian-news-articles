सचिन वाजे की उगाही का हिसाब अब तलोजा जेल में होगा। वाजे के अपने गुनाहों की सज़ा तलोजा जेल में पाएगा, एनआईए कोर्ट ने वाजे को 23 अप्रैल तक न्यायिक हिरासत में भेज दिया है। वाजे की अब सारी हेकड़ी का हिसाब तलोजा जेल में होगा।

एंटीलिया के बाहर बारूदी साजिश और मनसुख हिरेन हत्या की जांच एनआईए कर रही है। इस केस में रोज नए खुलासे हो रहे हैं। अब तक की जांच में ये तो साफ हो गया है की स्कॉर्पियो में जिलेटिन की छड़े वाजे ने ही रखी थी। वाजे पूर्व एनकाउंटर स्पेशलिस्ट प्रदीप शर्मा का नाम भी ले चुका है। जिसके बाद एनआईए की टीम ने प्रदीप शर्मा से करीब 16 घंटे तक पूछताछ की। मनसुख की हत्या का आरोप भी वाजे पर ही है। इस केस में वाजे अब पूरी तरह घिर चुका है।

वसूली से लेकर एंटिलिया के बाहर साजिश में वाजे का नाम सबसे पहले आया। लेकिन एक असिस्टेंट पुलिस इंस्पेक्टर इतनी बड़ी साजिश का अकेले कैसे अंजाम दे सकता है। ये सवाल आज भी खड़ा है, इससे भी बड़ा सवाल ये है की वाजे की साजिश का बिग बॉस कौन है। क्या तलोजा जेल से वाजे उस मास्टरमाइंड का खुलासा करेगा, जिसने वाजे के कंधे पर हाथ रखकर साजिश का प्लान बनाया था।

अर्नब की राय

आज सचिन वाजे तलोजा जेल पहुंच गया है। ये वो ही तलोजा जेल है जहां मैंने 4 दिन बिताये थे। लेकिन कहते है ना वक्त बड़ा बलवान होता है। जब वक्त का पहिया घूमता है तो हर षड्यंकारी का नंबर आता है। आज मैं स्टूडियो में हूं और सचिन वाजे तलोजा जेल पहुंच गया है। NIA कोर्ट ने सचिन वाजे को 23 अप्रैल तक न्यायिक हिरासत में भेज दिया है। लेकिन आज लुटियन मीडिया वाले खामोश है। देशवासियों मैं पूछना चाहता हूं। वाजे की तलोजा यात्रा की खबर आज लुटियन मीडिया वाले चैनल से गायब क्यों हैं। सच कभी हारता नहीं है। सच के आगे साजिश को घुटने टेकने ही पड़ते हैं। देशवासियों आज मेरे खिलाफ साजिश रचने वाले हार गये हैं। ये लोग कहीं मुंह दिखाने लायक नहीं बचे हैं।आज पूछ रहा है सारा भारत। जो लोग मेरे खिलाफ षड्यंत्र रच रहे थे। मेरे तलोजा जाने पर जश्न मना रहे थे। वो आज खामोश क्यों है। आज इस लुटियन मीडिया के खेमे में इतना सन्नाटा क्यों हैं? वाजे के तलोजा जेल जाने की खबर नहीं दिखाओगे क्या? आज भारत पूछ रहा है सवाल लुटियन मीडिया चुप क्यों हैं?