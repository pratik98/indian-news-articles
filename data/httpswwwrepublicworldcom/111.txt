Gandhi Jayanti 2021: महात्मा गांधी (Mahatma Gandhi) की 152वीं जयंती पर प्रधानमंत्री नरेंद्र मोदी (PM Narendra Modi) ने राजघाट जाकर बापू को श्रद्धांजलि दी है। इसके बाद, पीएम मोदी विजय घाट पहुंचे और वहां पूर्व प्रधानमंत्री लाल बहादुर शास्त्री (Lal Bahadur Shastri) को भी श्रद्धांजलि दी जिनकी आज 117वीं जयंती है। उन्होंने सोशल मीडिया के जरिए लिखा है कि 'बापू का जीवन और आदर्श देश की हर पीढ़ी को कर्तव्य पथ पर चलने के लिए प्रेरित करता रहेगा।' इस बीच, पूर्व प्रधानमंत्री लाल बहादुर शास्त्री की जयंती पर उनके बेटे अनिल शास्त्री ने भी विजयघाट पहुंचकर उन्हें श्रद्धांजलि अर्पित की है।

राजनीतिक हस्तियों ने दी बापू को श्रद्धांजलि

मध्य प्रदेश के सीएम शिवराज सिंह चौहान (Shivraj Singh Chouhan) ने शनिवार को सोशल मीडिया प्लेटफॉर्म कू के जरिए लिखा- “#गांधी_जयंती पर राष्ट्रपिता महात्मा गांधी जी के चरणों में कोटिश: नमन।”

वही उत्तर प्रदेश के सीएम योगी आदित्यनाथ (Yogi Adityanath) ने कू करते हुए लिखा- “भारतीय स्वाधीनता आंदोलन के महानायक, विश्व को अहिंसा का मार्ग दिखाने वाले महामानव, राष्ट्रपिता महात्मा गांधी जी को उनकी जयंती पर कोटिशः नमन। सत्य, अहिंसा और प्रेम का संदेश देता ’बापू’ का जीवन समरस समाज की स्थापना का मार्ग प्रशस्त करता है।”

उत्तराखंड के सीएम पुष्कर सिंह धामी (Pushkar Singh Dhami) ने भी कू पर बापू को श्रद्धांजलि दी है और लिखा- “त्याग और तपस्या की प्रतिमूर्ति, भारतीय स्वाधीनता आंदोलन के महानायक, दुनिया को अहिंसा और स्वच्छता का पाठ पढ़ाने वाले राष्ट्रपिता महात्मा गांधी जी की जयंती पर उन्हें शत्-शत् नमन।”

राजस्थान के सीएम अशोक गहलोत (Ashok Gehlot) ने कू करते हुए लिखा- “सत्य और अहिंसा के पुजारी, युगदृष्टा राष्ट्रपिता महात्मा गांधी को जन्मदिवस पर शत् - शत् नमन। #GandhiJayanti”

उनके अलावा, केंद्रीय मंत्री हरदीप सिंह पुरी (Hardeep Singh Puri) ने कू पर लिखा है- “वैष्णव जन तो तेने कहिये जे, पीड़ परायी जाणे रे। गांधी जयंती के अवसर पर, मैं पूरे देश के साथ अहिंसा के दूत, राष्ट्रपिता महात्मा गांधी जी को श्रद्धांजलि अर्पित करता हूं। उनकी फिलोसोफी और विचारधाराएं स्वच्छता और समावेशी विकास की नीतियों के लिए हमारा मार्गदर्शन करती रहेंगी।”

ये भी पढ़ेंः प्रधानमंत्री मोदी ने विजय घाट जाकर लाल बहादुर शास्त्री को उनकी जयंती पर श्रद्धांजलि दी