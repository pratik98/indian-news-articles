आईपीएल 2021 (IPL 2021) के दूसरे चरण में पंजाब किंग्स (Punjab Kings) ने शुक्रवार को दुबई इंटरनेशनल क्रिकेट स्टेडियम (Dubai International Cricket Stadium) में कोलकाता नाइट राइडर्स (Kolkata Knight Riders) के खिलाफ 5 विकेट से जीत दर्ज की है। केकेआर (KKR) और पीबीकेएस (PBKS) के बीच इस दौरान एक कठिन मुकाबला हुआ। मैच के दौरान कैप्टन केएल राहुल (KL Rahul) ने पंजाब टीम की कमान संभाली। शाहरुख खान (Shahrukh Khan) ने तीन गेंद शेष रहते टीम को फिनिश लाइन के पार खींच लिया। केकेआर के खिलाफ जीत के बाद पंजाब की टीम आईपीएल 2021 के स्कोर बोर्ड में मुंबई इंडियंस से आगे निकल गई है।

इसे भी पढ़ें: युजवेंद्र चहल ने पत्नी धनश्री वर्मा के जन्मदिन पर खास अंदाज में किया प्यार का इजहार; देखें तस्वीर

शुक्रवार को केकेआर के खिलाफ जीते मैच में अपने उम्दा प्रदर्शन के लिए पंजाब टीम के कप्तान राहुल को मैन ऑफ द मैच मिला। क्रिस गेल (Chris Gayle) बायो बबल से थकान के कारण टूर्नामेंट छोड़ने का फैसला ले सकते हैं। केएल राहुल ने अपने बयान में कहा, "युवा भारतीय खिलाड़ियों को छोड़ना एक कैप्टन के तौर पर मुझे दुख है। क्रिस के फैसले के बाद हमें कुछ बदलाव करना पड़ा ताकि हम सबसे बेहतरीन ग्यारह के साथ खेल सकें। लेकिन हम अगले मैच के लिए शारजाह जाएंगे और देखेंगे।"

पंजाब किंग्स ने कोलकाता नाइट राइडर्स पर पांच विकेट की जीत के साथ आईपीएल प्ले-ऑफ में जगह बनाने की अपनी संभावनाओं को बढ़ा दिया है। कप्तान केएल राहुल और शाहरुख खान (Shahrukh Khan) की गेंदबाजी और स्मार्ट बल्लेबाजी ने शुक्रवार को यहां इंडियन प्रीमियर लीग में अपनी महत्वपूर्ण जीत दर्ज दर्ज की। बता दें, राहुल ने 55 गेंदों पर 67 रन बनाए वहीं साथी बल्लेबाज मयंक अग्रवाल (40) के साथ 70 रनों की साझेदारी की। मैच में दोनों ने अपने उम्दा प्रदर्शन के साथ ही 166 रन के लक्ष्य को तीन गेंद शेष रहते हासिल कर लिया। शाहरुख खान ने 9 गेंदों में 22 रनों की प्रभावशाली पारी खेली और मैच को एक छक्के के साथ समाप्त किया। वेंकटेश अय्यर ने बिना रुके 67 रन बनाए, जबकि नीतीश राणा ने 18 गेंदों में 31 रन बनाए, इससे पहले पंजाब किंग्स ने केकेआर को सात विकेट के नुकसान पर 165 रन पर रोक दिया।

इसे भी पढ़ें: IPL 2021: पंजाब के साथ मैच से पहले युजवेंद्र चहल अपने शानदार प्रदर्शन की तैयारी में जुटे, बोले- 'मेरा लक्ष्य निर्धारित है'