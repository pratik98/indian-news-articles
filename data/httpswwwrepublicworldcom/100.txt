उत्तर प्रदेश में अगले साल विधानसभा चुनाव होने वाले हैं। ऐसे में राज्य एक चुनावी अखाड़ा बना हुआ है, जहां सभी राजनीतिक पार्टियां अपने-अपने दांव लगा रही है। वहीं चुनाव से पहले सभी राजनीतिक पार्टियां राज्य की जनता को लुभाने में जुटी हुई हैं। वहीं बहुजन समाज पार्टी (बसपा), समाजवादी पार्टी (सपा) और कांग्रस प्रदेश की सत्ता में वापस आने के लिए हर संभव कोशिश कर रही है। वहीं दूसरी तरफ भारतीय जनता पार्टी (बीजेपी) यूपी की सत्ता में बने रहने के लिए राज्य की जनता के बीच अपनी सरकार द्वारा किए कार्यों के बारे में बता रही है।

शनिवार को बसपा (BSP) प्रमुख और यूपी की पूर्व मुख्यमंत्री मायावती (Mayawati) ने सपा-बीजेपी सरकार पर जोरदार हमला बोला। उन्होंने दोनों पार्टी की सरकार पर आरोप लगाते हुए कहा कि सपा और बीजेपी सरकार ने बसपा की योजनाओं के साथ खिलवाड़ किया है।

इसे भी पढ़ें: धान की खरीद शुरू होने में देरी को लेकर किसानों का विरोध, CM खट्टर के आवास के बाहर जुटे प्रदर्शनकारी

मायावती ने अपने आधिकारिक ट्विटर अकाउंट पर लिखा, 'बीएसपी सरकार के दौरान यूपी के विभिन्न जिलों की तरह आगरा में भी गरीबों के लिए आवास बनाए गए, जिसकी जन सराहना हुई। किन्तु सत्ता परिवर्तन के कारण जनहित की ऐसी कई परियोजनाएं अधूरी रह गई जिन्हें पहले सपा व अब बीजेपी सरकार ने द्वेषपूर्ण व्यवहार करते हुए पूरा नहीं किया। अति-दुःखद।'

बसपा प्रमुख ने सपा (SP) और बीजेपी सरकार (BJP) को घेरते हुए लिखा, 'वैसे भी प्रदेश व देश साक्षी है कि घोर संकीर्ण राजनीतिक व जातिगत द्वेष आदि के कारण सपा और बीजेपी सरकार ने बीएसपी सरकार की योजनाओं के नाम ही नहीं बदले बल्कि उन्हें बंद/निष्क्रिय करके जनहित व जनकल्याण के साथ घोर खिलवाड़ करने का काम किया है, जो एक काला अध्याय के रूप में दर्ज रहेगा।'

1. बीएसपी सरकार के दौरान यूपी के विभिन्न जिलों की तरह आगरा में भी गरीबों के लिए आवास बनाए गए, जिसकी जन सराहना हुई। किन्तु सत्ता परिवर्तन के कारण जनहित की ऐसी कई परियोजनाएं अधूरी रह गई जिन्हें पहले सपा व अब भाजपा सरकार ने द्वेषपूर्ण व्यवहार करते हुए पूरा नहीं किया। अति-दुःखद। — Mayawati (@Mayawati) October 2, 2021

विधानसभा चुनाव 2022

बता दें कि सपा अध्यक्ष ने अखिलेश यादव ने कहा है कि उनकी पार्टी 2022 के विधानसभा चुनावों के लिए छोटे राजनीतिक दलों के साथ गठबंधन करेगी। वहीं बसपा प्रमुख मायावती ने भी पहले ही ऐलान कर दिया है कि उनकी पार्टी यूपी और उत्तराखंड में अकेले चुनाव लड़ेगी। केवल पंजाब में अकाली दल के साथ गठबंधन करते चुनावी मैदान में उतरेंगी। बता दें कि अगले साल उत्तर प्रदेश, उत्तराखंड, पंजाब, गुजरात, मणिपुर, गोवा और हिमाचल प्रदेश में विधानसभा चुनाव होने हैं।