उत्तर प्रदेश में विधानसभा चुनाव (UP Assembly Elections) नजदीक आते ही सियासी सरगर्मियों बढ़ने लगी हैं। तमाम मुद्दों को लेकर राजनीतिक दल (Political Parties) जनता के बीच पहुंचने लगे हैं। इस बीच समाजवादी पार्टी के मुखिया और यूपी के पूर्व सीएम अखिलेश यादव (Akhilesh Yadav) बार बार ईवीएम के मुद्दे को उठा रहे हैं। अखिलेश ने शुक्रवार को भी ईवीएम (EVM) को लेकर सवाल खड़े किए। साथ ही उन्होंने नारा दिया कि 'समाजवादी पार्टी की सरकार बनाओ, ईवीएम हटाओ'। अखिलेश यादव ने यह भी कहा कि लोग लगातार समाजवादी पार्टी (Samajwadi Party) से जुड़ रहें है। सभी जाति वर्ग के लोग आगे आकर इस लड़ाई में सपा का साथ दे रहे हैं।

यह भी पढ़ें: UP: कारोबारी मनीष गुप्ता की संदिग्ध मौत को लेकर एक्शन में योगी सरकार, CBI जांच की सिफारिश

लखनऊ में प्रेस कॉन्फ्रेंस को संबोधित करते हुए शुक्रवार को सपा अध्यक्ष अखिलेश यादव ने ईवीएम को हटाने और बैलेट पेपर से चुनाव कराने की बात कही। उन्होंने कहा कि 'समाजवादी पार्टी को सरकार बनाने में मदद करें, EVM को हटाएं।' इस दौरान अमेरिका का हवाला देते हुए अखिलेश ने कहा कि दुनिया का सबसे ताकतवर देश अगर बैलेट का इस्तेमाल कर सकता है तो अपने देश में क्यों नहीं।

Correction: #WATCH | "...Help Samajwadi Party form government, remove EVM. If a country like America is using ballots...: SP leader and former UP CM Akhilesh Yadav in Lucknow pic.twitter.com/miQt0WmWjy — ANI UP (@ANINewsUP) October 1, 2021

अखिलेश यादव ने कहा कि लोग लगातार समाजवादी पार्टी से जुड़ रहें है। सभी जाति वर्ग के लोग आगे आकर इस लड़ाई में समाजवादी पार्टी का साथ दे रहे हैं। उन्होंने कहा कि बीजेपी ने जनता को धोखा के अलावा कुछ नहीं दिया हैं आने वाले समय में सब साथी मिलकर सपा सरकार बनाएंगे। हम भरोसा दिलाते हैं कि बाबा साहब भीम राव अम्बेडकर के बनाएं संविधान और डॉ राममनोहर लोहिया के रास्ते पर चलकर समाज और देश को खुशहाली के रास्ते पर ले जाने का काम करेंगे।

सपा प्रमुख ने इस दौरान यूपी की कानून व्यवस्था के मसले पर यूपी सरकार को निशाने पर लिया। अखिलेश ने कहा कि बीजेपी सरकार में मंहगाई, भ्रष्टाचार बहुत बढ़ गया है। अन्याय अत्याचार हो रहा है। बीजेपी जिस रास्ते पर चल रही है, उसमें न किसान का भला है, न नौजवान और व्यापारियों का। यादव ने कहा कि बीजेपी ने यूपी को बर्बाद कर दिया है। किसानों, गरीबों को अपमानित किया जा रहा है। भाजपा सरकार में जिस पुलिस पर लोगों की सुरक्षा का दायित्व है वहीं अन्याय अत्याचार वसूली और हत्या कर रही है। बीजेपी लोगों के एक-एक अधिकार छीनने का काम कर रही है। यह देश बचाने का चुनाव है। संविधान बचाने की लड़ाई है।

उन्होंने कहा कि बीजेपी सबसे झूठी पार्टी है। देश में इससे ज्यादा झूठ कोई नहीं बोल सकता है। अखिलेश ने कहा कि समाजवादी पार्टी ही भाजपा को सत्ता से हटाएगी। चुनाव में जनता बीजेपी का सफाया कर देगी। किसान, गरीब-नौजवान, पिछड़े-दलित बीजेपी सरकार हटाने को तैयार हैं।

यह भी पढ़ें: यूपी चुनाव 2022: अखिलेश यादव की उपस्थिति में कांग्रेस, बसपा, भाजपा और दो दलों के शीर्ष नेता सपा में हुए शामिल

बता दें कि अखिलेश यादव इससे पहले भी ईवीएम और डीएम से सावधान रहने की बात कर चुके हैं। अखिलेश ने कहा था कि अखिलेश यादव ने कहा था, 'उत्तर प्रदेश का चुनाव देश का सबसे बड़ा चुनाव होने जा रहा है। बिहार के चुनाव में बेईमानी EVM और DM ने की, लेकिन पश्चिम बंगाल की जनता ने जवाब दिया। हमें इस बार EVM और DM से सावधान रहना होगा।' उल्लेखनीय है कि समाजवादी पार्टी जोर शोर से विधानसभा चुनावों की तैयारियों में लगी है। समाजवादी पार्टी ने चुनाव के लिए अभी किसी भी बड़े दल से गठबंधन नहीं किया, लेकिन वह छोटे छोटे दलों के साथ गठबंधन करके चुनाव में उतरने की घोषणा कर चुकी है। हाल ही में अखिलेश यादव ने 2022 के विधानसभा चुनावों में 400 से अधिक सीटें जीतने का दावा किया था।