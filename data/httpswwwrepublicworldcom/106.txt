कांग्रेस सांसद कपिल सिब्बल (Congress MP Kapil Sibal) ने दिल्ली में अपने आवास पर हुए हमले को लेकर चुप्पी तोड़ी है। उन्होंने इसे यह कहते हुए खारिज कर दिया कि 'बात करने को क्या है?' शनिवार को गांधी जयंती (Gandhi Jayanti) के मौके पर अहमदाबाद के साबरमती आश्रम (Sabarmati Ashram) पहुंचे कपिल सिब्बल ने केंद्र सरकार पर भी हमला बोला। पत्रकारों से बातचीत में सिब्बल ने अपने खिलाफ कांग्रेस कार्यकर्ताओं (Congress workers) द्वारा किए गए विरोध प्रदर्शन की तुलना 'मोदी सरकार में पत्रकारों पर हमले' से की। बता दें कि पंजाब में संकट (Punjab Crisis) के बीच सीडब्ल्यूसी के चुनाव की मांग करने के बाद दिल्ली कांग्रेस कार्यकर्ताओं ने बीते दिनों कपिल सिब्बल (Kapil Sibal) के घर के बाहर प्रदर्शन किया था।

यह भी पढ़ें: PM मोदी ने कृषि कानूनों को लेकर विपक्ष को लगाई फटकार, कहा- 'उन्होंने अपने वादों से यू-टर्न ले लिया'

अहमदाबाद में पत्रकारों ने घर पर हमले को लेकर जब कपिल सिब्बल से सवाल पूछा तो उन्होंने कहा, 'मैं इस बारे में क्या कहूं? मोदी सरकार में आए दिन कई पत्रकारों पर हमले होते हैं।' इस दौरान कांग्रेस के राजनीतिक संकट के बारे में पूछे जाने पर सिब्बल ने कहा, ''वे (विपक्ष) गांधी के बारे में बात करते हैं, लेकिन वे झूठ की 'आंधी' है। वे (विपक्ष) नहीं जानते कि गांधी के सिद्धांत क्या हैं।''

कांग्रेस में चुनाव कराने के बारे में पूछे जाने पर सिब्बल ने कहा, 'आज मैं केवल गांधीजी पर बोलूंगा। अगर मैं कांग्रेस पर बोलना चाहता हूं, तो मैं दिल्ली में बात करूंगा।'

कपिल सिब्बल ने कांग्रेस नेतृत्व पर साधा निशाना

उल्लेखनीय है कि पंजाब संकट के बीच बुधवार को कपिल सिब्बल ने कांग्रेस नेतृत्व पर साधा निशाना था। इसी के साथ सिब्बल ने कांग्रेस अध्यक्ष, सीडब्ल्यूसी और केंद्रीय चुनाव समिति के पद के लिए चुनाव कराने की मांग की थी। पंजाब के हालातों पर सिब्बल ने कहा, 'हमारी पार्टी में इस समय कोई अध्यक्ष नहीं है। इसलिए हम नहीं जानते कि ये निर्णय कौन ले रहा है। हम जानते हैं और फिर भी हम नहीं जानते।' सिब्बल ने यह भी कहा, 'मेरे एक वरिष्ठ सहयोगी ने कांग्रेस अध्यक्ष को तुरंत सीडब्ल्यूसी बुलाने के लिए लिखा है। हम जी-23 हैं, जी-हुजूर 23 नहीं।'

यह भी पढ़ें: छत्तीसगढ़ में सियासी तनातनी जारी; सीएम बघेल का इस्तीफा देने से इनकार

सिब्बल के कांग्रेस नेतृत्व पर सवाल उठाने के कुछ घंटों बाद दिल्ली कांग्रेस के कई कार्यकर्ताओं ने उनके घर के बाहर विरोध प्रदर्शन किया। दिल्ली प्रदेश कांग्रेस कमेटी (डीपीसीसी) के कार्यकर्ताओं ने 'गेट वेल सून कपिल सिब्बल' की तख्तियां लिए और सिब्बल के खिलाफ नारेबाजी करते हुए उनके जोर बाग स्थित आवास के बाहर बवाल खड़ा कर दिया था। प्रदर्शनकारी कार्यकर्ताओं ने कहा कि वे उनकी टिप्पणी से "आहत" हैं। प्रदर्शनकारियों ने सिब्बल के खिलाफ नारेबाजी करते हुए उन्हें "पार्टी छोड़ने" तक के लिए कहा।