ह्यून्दे मोटर इंडिया ने सितंबर 2021 में घरेलू बाजार में 33,087 कारों की बिक्री करते हुए 34.2 प्रतिशत की गिरावट दर्ज की है. पिछले साल इसी महीने में कंपनी की 50,313 कारों की बिक्री हुई थी. वहीं इस महीने कंपनी का निर्यात 32.3 प्रतिशत बढ़कर 12,704 इकाई रहा, जो एक साल पहले 9,600 इकाई था. कुल मिलाकर, कोरियाई कार निर्माता ने सितंबर 2021 में 45,791 वाहन (घरेलू + निर्यात) बेचे, जो पिछले साल इसी महीने में बेची गई 59,913 कारों की तुलना में 23.6 प्रतिशत की गिरावट है.

कंपनी ने अपनी महीने-दर-महीने बिक्री में भी 29.40 प्रतिशत की गिरावट दर्ज की है.

बिक्री में गिरावट के लिए मुख्य रूप से सेमी-कंडक्टर की कमी जिम्मेदार है. चिप की कमी एक वैश्विक चिंता बन गई है और इसने ऑटो सेक्टर के साथ-साथ कई अन्य उद्योगों को भी प्रभावित किया है. मारुति सुजुकी, एमजी मोटर और टोयोटा जैसे कार निर्माताओं ने भी सेमीकंडक्टर मुद्दे के कारण बिक्री में गिरावट दर्ज की है. ह्यून्दे मोटर इंडिया लिमिटेड (एचएमआईएल) ने अपने बयान में कहा, "वैश्विक सेमी-कंडक्टर सप्लाय बाधा ने वाहन उत्पादन पर प्रभाव डाला है जिसके परिणामस्वरूप सितंबर 2021 के महीने में कम डिस्पैच हुआ है."

यह भी पढ़ें: ह्यून्दे i20 एन लाइन रिव्यूः बढ़िया लुक और दमदार आवाज़ के साथ आई हैचबैक

कंपनी ने अपनी महीने-दर-महीने बिक्री में भी 29.40 प्रतिशत की गिरावट दर्ज की है क्योंकि अगस्त 2021 में इसकी 46,866 कारें बेची गईं. सितंबर में, ह्यून्दे ने सैंट्रो, ग्रैंड आई10 निओस और ऑरा के चुनिंदा मॉडलों पर ₹ 50,000 तक की छूट भी दी थी. कंपनी को फिल्हाल Creta, Venue, Alcazar और i20 जैसे मॉडलों के लिए अच्छी बुकिंग मिल रही है, और सेमीकंडक्टर समस्या के हल होने के बाद संभावित रूप से डिलीवरी में तेजी आएगी.