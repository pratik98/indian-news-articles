Hindi News

Sports

Cricket

Ipl

Fantasycricket11,fantasy Cricket 11 Predictions, Fantasy Cricket Best 11 Today, Fantasy Cricket Probable 11, IPL Dream11, IPL Fantasy Prediction, IPL Dream11 Prediction

IPL फेज-2 फैंटेसी-11 गाइड: MI Vs DC मैच में पृथ्वी शॉ होंगे अहम, RR Vs CSK मुकाबले में ब्रावो मतलब जीत की गारंटी

IPL 2021 फेज-2 में आज दो मुकाबले खेले जाएंगे। पहले मैच में मुंबई और दिल्ली आमने-सामने होंगे जबकि दूसरे मैच में राजस्थान के सामने चेन्नई की चुनौती होगी। चलिए जानने की कोशिश करते हैं कि इन दोनों मैचों के लिए फैंटेसी-11 के लिहाज से कौन-कौन से खिलाड़ी अहम हो सकते हैं।

MI Vs DC

विकेटकीपर- इस मैच के लिए बतौर विकेटकीपर बल्लेबाज क्विंटन डी कॉक और ऋषभ पंत को शामिल किया जा सकता है। डी कॉक फिलहाल अच्छी फॉर्म में हैं और 10 मैचों में 278 रन बना चुके हैं। वहीं दिल्ली के खिलाफ चले उनके बल्ले से सिर्फ 8 मैचों में 221 रन देखने को मिले हैं। पंत की बात करें तो उन्होंने IPL 14 के 11 मैचों में 311 रन बनाए हैं और बढ़िया लय में भी हैं।

बैटर- फैंटेसी 11 के लिए बैटिंग लाइन अप में रोहित शर्मा, शिखर धवन और पृथ्वी शॉ को शामिल किया जा सकता है। पिछले कुछ मैचों में रोहित को स्टार्ट तो जरूर मिला है, लेकिन वह बड़ा स्कोर नहीं बना सके हैं। मगर दिल्ली के खिलाफ उनके आंकड़े इस बात का सबूत देते हैं कि हिटमैन को बिल्कुल भी हल्के में नहीं लिया जा सकता। DC के खिलाफ रोहित ने 29 पारियों में 832 रन जोड़े हैं। धवन की बात करें तो उनके पास पहले से ऑरेंज कैप हैं और वह 11 मैचों में 454 रन बना चुके हैं। शॉ ने भी अभी तक दिल्ली को शानदार शुरुआत दिलाने का काम किया है और इस मैच में भी टीम को उनसे दमदार प्रदर्शन की आस रहेगी।

ऑलराउंडर- इस मैच में बतौर ऑलराउंडर किरोन पोलार्ड और हार्दिक पंड्या पर दांव लगा सकते हैं। पोलार्ड ने पिछले मैच में एक ओवर में 2 विकेट लेने के साथ 15 रनों की नाबाद पारी भी खेली थी और हार्दिक ने भी मैच फिनिशर की भूमिका निभाते हुए नाबाद 40 रन बनाए थे। ये दोनों खिलाड़ी ज्यादा पॉइंट्स दिला सकते हैं।

बॉलर्स- बॉलिंग में जसप्रीत बुमराह, ट्रेंट बोल्ट, कगिसो रबाडा और आर अश्विन पर नजर रहेंगी। बुमराह 16 विकेटों के साथ पर्पल कैप की रेस में तीसरे स्थान पर है और DC के खिलाफ भी उन्होंने 16 मैचों में 19 विकेट चटकाए हैं। बोल्ट ने भी MI के लिए अच्छा काम किया है और पावरप्ले में लगातार विकेट निकाल रहे हैं। रबाडा ने भी 10 मैचों में अभी तक 13 खिलाड़ियों को पवेलियन का रास्ता दिखाया है और अश्विन ने भी मुंबई के खिलाफ 21 विकेट अपनी झोली में डाले हैं।

RR Vs CSK

विकेटकीपर- इस मैच के लिए बतौर विकेटकीपर संजू सैमसन और एमएस धोनी को शामिल कर सकते हैं। सैमसन RR के लिए अभी तक अकेले संघर्ष करते नजर आए हैं और 11 मैचों में 452 रन बना चुके हैं। संजू ऑरेंज कैप की रेस में भी दूसरे पायदान पर है। वहीं धोनी ने विकेट के पीछे शानदार कीपिंग के साथ पिछले मैच में बल्ले से भी जलवा बिखेरा था और छक्का लगाकर CSK के लिए मैच फिनिश कर मैदान से लौटे थे। फैंटेसी 11 में ये दोनों खिलाड़ी पॉइंट्स दिला सकते हैं।

बैटर- बतौर बल्लेबाज यशस्वी जायसवाल, ऋतुराज गायकवाड और फाफ डुप्लेसिस पर दांव लगाया जा सकता है। जायसवाल ने अभी तक RR को बेहतर शुरुआत दिलाने के अलावा अपने प्रदर्शन से भी खासा प्रभावित किया है। 7 मैचों में 187 रन बना चुके हैं और बढ़िया लय में भी है। गायकवाड और फाफ की तो जितनी तारीफ की जाए कम ही होगी। इस जोड़ी ने CSK को सबसे पहले प्लेऑफ में पहुंचाने में सबसे बड़ी भूमिका निभाई है। डुप्लेसिस 11 मैचों में 435 और ऋतुराज 11 मुकाबलों में 407 रन बना चुके हैं।

ऑलराउंडर्स- फैंटेसी 11 के लिए बतौर ऑलराउंडर ड्वेन ब्रावो और शिवम दुबे को चुना जा सकता है। ब्रावो फेज-2 में बेहतरीन लय में हैं और टूर्नामेंट में भी 7 मैचों में 11 विकेट ले चुके हैं। मौका मिलने पर वह बल्ले से भी टीम के लिए शानदार प्रदर्शन कर सकते हैं। वहीं दुबे को UAE लेग में भी अभी तक एक भी मैच खेलने का मौका नहीं मिला है, लेकिन इस मैच में उनकाे आजमाया जा सकता है और वह टीम के लिए मैच जिताऊ खेल भी दिखा सकते हैं। IPL के 21 मैचों में शिवम ने 120.31 के स्ट्राइक रेट से 314 रन बनाने के साथ ही कई विकेट भी चटकाए हैं।

बॉलर्स-गेंदबाजों के मामले में शार्दूल ठाकुर, जोश हेजलवुड, चेतन सकारिया और कार्तिक त्यागी फायदेमंद साबित हो सकते हैं। हेजलवुड CSK के लिए छुपे रुस्तम रहे हैं और चार मैचों में 6 विकेट ले चुके हैं। शार्दूल ने भी अपने प्रदर्शन से सभी का ध्यान खिंचा है और 11 मैचों में 11 विकेट हासिल किए हैं। RR के लिए चेतन सकारिया अब तक 11 विकेट ले चुके हैं और पहले चरण में जब इन दोनों टीमों का आमना-सामना हुआ था तब उन्होंने रायडू-धोनी और रैना के विकेट चटकाए थे। कार्तिक भी 4 मैचों में 4 खिलाड़ियों को पवेलियन का रास्ता दिखा चुके हैं और अच्छी फॉर्म में हैं।