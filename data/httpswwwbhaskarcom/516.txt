Hindi News

Business

Fixed Deposit Vs Home Loan; Punjab National Bank Scheme And SBI WeCare, Check Features & Benefits

आपके फायदे की बात: PNB की खास होम लोन स्कीम और SBI की 'वीकेयर' डिपॉजिट स्कीम इस महीने हो रही खत्म, यहां जानें इसमें कितना फायदा

नई दिल्ली 9 दिन पहले



कॉपी लिंक

30 सितंबर को पंजाब नेशनल बैंक की खास होम लोन स्कीम और SBI की 'वीकेयर' स्पेशल डिपॉजिट स्कीम खत्म हो रही हैं। ऐसे में अगर आप कम ब्याज दर पर लोन चाहते हैं या फिक्स्ड डिपॉजिट पर ज्यादा ब्याज चाहते हैं तो इन स्कीम्स का लाभ ले सकते हैं।

आज हम आपको इन दोनों स्की‌म्स के बारे में बता रहे हैं...

SBI की 'वीकेयर' स्कीम

SBI ने सीनियर सिटिजंस के लिए SBI वीकेयर नाम से नई डिपॉजिट स्कीम शुरू की है। इसमें वरिष्ठ नागरिकों को ज्यादा ब्याज मिल रहा है। इस स्कीम में 5 साल या उससे ज्यादा की अवधि की FD पर 30 बेसिस पॉइंट्स का एक्स्ट्रा प्रीमियम इंटरेस्ट मिलेगा।

सीनियर सिटीजन को 5 साल से कम के रिटेल टर्म डिपॉजिट पर आम पब्लिक के मुकाबले 0.50% ज्यादा ब्याज मिलेगा। ऐसे में इस स्कीम के तहत 5 साल या उससे ज्यादा की अवधि की FD पर 0.80% ब्याज मिलेगा, इसमें अतिरिक्त 0.30% भी शामिल है। यानी अगर आप इस योजना के तहत अभी 5 साल के लिए निवेश करते हैं तो आपको 6.20% ब्याज मिलेगा। अधिक जानकारी के लिए यहां क्लिक करें

इसमें 5 साल के लिए 1 लाख रुपए निवेश करने पर कितना फायदा?

'वीकेयर' स्कीम आमतौर पर वरिष्ठ नागरिकों के लिए, 30 सितंबर के बाद ब्याज दर 6.20% 5.90% 5 साल बाद कुल कितने रुपए मिलेंगे 1.35 लाख 1.33 लाख

पंजाब नेशनल बैंक ने प्रोसेसिंग फीस माफ की

पंजाब नेशनल बैंक 75वें स्वतंत्रता दिवस के अवसर पर अपने ग्राहकों के लिए खास ऑफर लेकर आया था। इस ऑफर के तहत 30 सितंबर तक होम लोन पर प्रोसेसिंग फीस और डॉक्युमेंटेशन चार्ज न लेने का फैसला किया है। बैंक 6.80% ब्याज दर पर होम लोन दे रहा है। ऐसे में अगर आप होम लोन लेने का प्लान बना रहे हैं तो पीएनबी के इस ऑफर का लाभ उठाने के लिए आपको 30 सितंबर तक अप्लाई करना होगा।

कितना फायदा होगा?

मान लीजिए अगर आप 10 लाख रुपए का लोन लेते हैं तो आपको इस स्कीम के खत्म होने पर इसका 0.50% प्रोसेसिंग फीस और डॉक्युमेंटेशन चार्ज के रूप में देना होगा, यानी 10 लाख पर 5 हजार रुपए, लेकिन अगर आप 30 सितंबर तक या इससे पहले अप्लाई करते हैं तो आपके ये 5 हजार रुपए बच जाएंगे।