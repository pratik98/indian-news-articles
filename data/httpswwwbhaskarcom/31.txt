Hindi News

Women

Career opportunity

37% Of Women Say, Salary Is Less Than Men, Only 21% Of Men Agree, Women's Reservation Bill Hanging For Years

जेंडर पे गैप पर सवाल: 37% महिलाओं का कहना, पुरुषों की तुलना में मिलता है वेतन कम, 21% पुरुष ही इस बात पर सहमत, वर्षों से लटका पड़ा महिला आरक्षण बिल

एक घंटा पहले लेखक: राधा तिवारी



कॉपी लिंक

वर्किंग वुमन के साथ दोहरी जिम्मेदारी

जिम्मेदारियां ज्यादा, सुविधाएं कम

जेंडर पे गैप पर भले ही दीपिका पादुकोण बोल लें या फिर प्रियंका चोपड़ा, जमीनी लेवल पर कहीं बदलाव नहीं दिख रहा। लगभग 37% महिलाओं का कहना है कि उन्हें पुरुषों की तुलना में कम वेतन मिलता है, जबकि केवल 21% पुरुष ही इस बात पर सहमत हैं. इसपर कामकाजी महिला पर दोहरी मार पड़ रही है। उसे घर भी संभालना है और दफ्तर में भी परफॉर्म करना है। लोअर इनकम लोअर इनकम ग्रुप की महिलाओं को ये ज्यादा भुगतना पड़ रहा है।

कामकाजी महिलाओं की स्थिति

2017 में जारी वर्ल्ड बैंक कि एक रिपोर्ट के मुताबिक़, कामकाजी महिलाओं की संख्या के हिसाब से भारत 131 देशों में से 120 वें पायदान पर है। यहां केवल 27 फ़ीसदी महिलाएं कामकाजी हैं, जबकि देश की आधी आबादी महिलाओं की है।

वर्किंग वुमन के साथ दोहरी जिम्मेदारी

लड़कियों को कभी-कभी स्कूलों से दूर रखा जाता है या जल्दी स्कूल छोड़ने के लिए मजबूर किया जाता है। शिक्षित होने के बाद भी कई महिलाओं को उनके परिवार के लोग बाहर जाकर काम करने की अनुमति नहीं देते हैं। अगर उन्हें बाहर जाकर काम करने की अनुमति मिल भी गई तो महिलाओं को खासकर वर्किंग वुमन को घर आने के बाद भी बच्चों की जिम्मेदारी और खाना बनाने और बच्चे को संभालने की रिस्पॉन्सिबिलिटी दे दी जाती है। उन्हें बच्चे और परिवार के अन्य सदस्यों के बीमार होने पर देखभाल के लिए छुट्टी लेनी पड़ती है।

वर्किंग वुमन के साथ रिस्पॉन्सिबिलिटी

महिला की नौकरी में आनाकानी

प्राइवेट कंपनियां तो पहले ही एक महिला को नौकरी देने में आनाकानी करती है। उनकी ये धारणा है कि अगर वे किसी अनमैरिड महिला को नौकरी देंगे तो कुछ समय में उसकी शादी हो जाएगी और फिर बच्चे होने पर मैटरनिटी लीव। अगर मैरिड को नौकरी देंगे तो उन्हें उस महिला को घर -परिवार को लेकर कई बार छुट्टियां देनी पड़ेंगी या उनकी प्रेगनेंसी को लेकर कई महीनों तक छुट्टियां देनी पड़ेगी. जिससे उनके वर्कप्लेस पर उनके काम में रुकावट आएगी। प्रेगनेंसी के बाद जब वह ऑफिस जाती हैं तो अपने साथ काम करने वाले लोगों से काफी पीछे हो जाती हैं। उन्हें कम पैसे भी मिलते हैं और वे काफी पिछड़ जाती हैं।

मां बनने की कीमत नौकरी खोकर चुकानी न पड़े

क्या है मैटरनिटी क़ानून के प्रावधान

2017 से पहले भारत में कामकाजी महिलाओं को 12 हफ्तों की मैटरनिटी लीव मिलती थी। लेकिन अकसर महिलाओं के लिए तीन महीने की छुट्टी के बाद वापस काम पर लौटना मुश्किल होता था और वो अपनी छुट्टी बढ़ा लेती थीं। केन्द्र सरकार ने महिलाओं के इस दर्द को समझते हुए 26 हफ़्ते की मैटरनीटी लीव का क़ानून 2017 में पास किया।

वर्षों से लटका पड़ा महिला आरक्षण बिल

​​​​​​​राजनीतिक भागीदारी का आलम यह है कि महिला आरक्षण बिल वर्षों से लटका पड़ा है। इस विधेयक को मई 2008 में राज्यसभा में पेश किया गया था और एक स्थायी समिति (Standing Committee) के पास भेजा गया था। इसे वर्ष 2010 में सदन में पारित किया गया और फिर लोकसभा को प्रेषित किया गया।

वर्षों से लटका पड़ा महिला आरक्षण बिल

महिलाओं के लिए सुरक्षा सुनिश्चित नहीं

​​​​​​​हालांकि, यह बिल 15वीं लोकसभा के साथ लैप्स हो गया। तमाम कानूनी उपायों के बावजूद समाज में महिलाओं के लिए सुरक्षा सुनिश्चित नहीं हो पा रही। महिला पर हो रहे अपराधों में सजा की दर अब भी बहुत कम है। महिलाओं को हर स्तर पर बराबरी के अवसर देना न सिर्फ प्रशासन बल्कि पूरे समाज की जवाबदेही है, क्योंकि इसके बिना भारत का विकास संभव नहीं है।

क्या कहते हैं वकील

निपुण सक्सेना, सुप्रीम कोर्ट के वकील

सुप्रीम कोर्ट के वकील निपुण सक्सेना का कहना है कि समान काम के लिए समान वेतन, नियोक्ता (employer) का एक नैतिक दायित्व ही नहीं कर्मचारियों का मूलभूत अधिकार भी है, जो संविधान के अनुच्छेद 14, 15 और 16 से आता है। साथ ही राज्य के नीति निर्देशक तत्व (Directive Principles of State Policy) में अनुच्छेद 39(d) में स्पष्ट रूप से विदित है कि समान काम के लिए समान वेतन राज्य का लक्ष्य भी है और इसके क्रियान्वयन करवाना राज्य सरकार की ज़िम्मेदारी भी है।

ये अनुच्छेद हर प्राइवेट इस्टैब्लिशमेंट पर भी प्रभावी है। इसका मतलब ये है कि नौकरी सरकारी हो या निजी, इंडस्ट्री हो या फैक्ट्री, समान वेतन हर महिला और पुरुष का मौलिक अधिकार है जिसका कोई हनन नहीं कर सकता। कुछ दिनों पहले माननीय सर्वोच्च न्यायालय ने केंद्र सरकार की पुनर्विचार याचिका को खारिज करते हुए भी यही कहा कि औरतों को भी समान रूप से चयनित होकर सेना में सेवा का मौका मिलना चाहिए। उनकी पगार इत्यादि भी पुरुषों के समकक्ष होनी चाहिए।

अनुच्छेद 14 के अंतर्गत, कानून के समक्ष समानता का प्रावधान है, जिसका मतलब यह है कि एक समान कार्य के लिए, एक ही पद पर, एक ही काम के लिए एक ही समान वेतन मिलना चाहिए। इसी प्रकार अनुच्छेद 15 भी ये स्पष्ट करता है कि लैंगिक आधार पर किसी भी प्रकार का भेदभाव माफ नहीं किया । इक्वल रैम्यूनरेशन एक्ट 1976 की धारा 3 के तहत भी लिंग के आधार पर भेदभाव नहीं किया जा सकता। सर्वोच्च न्यायालय ने नालसा बनाम भारत सरकार में ये भी कह दिया है कि "लिंग" शब्द को व्यापक व्याख्या(Comprehensive explanation) दी जानी चाहिए और इसके अंतर्गत LGBTQI के सदस्य भी शामिल होंगे।