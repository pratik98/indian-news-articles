Hindi News

Women

Health n fitness

Why Do Pimples Occur On Oily Skin, Know The Reasons And Remedies

हेल्दी स्किन: ऑयली स्किन पर क्यों होते हैं पिंपल्स, जानिए कारण और उपाय

2 दिन पहले



कॉपी लिंक

अगर आपकी स्किन ऑयली है तो जाहिर सी बात है कि आपको पिंपल्स की समस्या का सामना भी करना पड़ता होगा। खाने-पीने से लेकर हर तरह की परेशानी भी झेलती होंगी, लेकिन क्या आपने कभी ये सोचा है कि आखिर ऑयली स्किन पर ही इतने पिंपल्स क्यों होते हैं, क्या इसकी कोई खास वजह है। तो पढ़िये इसके कारण और उपाय

ऑयली स्किन पर पिंपल्स होने का कारण

स्किन स्पेशलिस्ट डॉ. सतीश तितोरिया बताते हैं कि ऑयली स्किन पर पिंपल्स होने के पीछे एक नहीं कई कारण हैं।

बैक्टीरियल अटैक : ऑयली स्किन में ऑयल ग्लैंड्स ज्यादा मात्रा में ऑयल यानी सीबम स्किन पर छोड़ते हैं। सीबम एक ऑयली और चिपचिपा पदार्थ होता है जो हमारी स्किन को मॉइस्चराइज करता है, लेकिन ज्यादा मात्रा में सीबम निकलना खतरनाक साबित हो सकता है क्योंकि सीबम की दुर्गंध से बैक्टीरिया अट्रैक्ट होते हैं, और स्किन पर अटैक करते हैं जिससे पिंपल्स होते हैं।

हार्मोनल इंबैलेंस : महिलाओं के हार्मोन का सीधा असर उनकी त्वचा पर दिखाई देता है। अगर महिला के शरीर में एस्ट्रोजन, प्रोजेस्टेरोन और टेस्टोस्टेरोन आदि हार्मोन का बैलेंस खराब है तो इस कारण भी चेहरे पर पिंपल्स निकलते हैं।

महिलाओं के हार्मोन का सीधा असर उनकी त्वचा पर दिखाई देता है। अगर महिला के शरीर में एस्ट्रोजन, प्रोजेस्टेरोन और टेस्टोस्टेरोन आदि हार्मोन का बैलेंस खराब है तो इस कारण भी चेहरे पर पिंपल्स निकलते हैं। धूल और गंदगी : ऑयली स्किन की सबसे बड़ी समस्या ये है कि उसमें बड़े पोर्स होते हैं, इसलिए गंदगी और धूल वाले इलाके में जाने से इन पोर्स में डस्ट भर जाती है जिससे पिंपल्स होते हैं।

ऑयली स्किन है तो अपनाएं ये उपाय

1 - फेस हाइजीन का रखें ख्याल - चेहरे को ऑयल फ्री रखने के लिए जरूरी है कि हम फेस हाइजीन का खास ख्याल रखें। डॉक्टर तितोरिया बताते हैं कि ऑयली स्किन वाली महिलाओं को दिन में कम से कम तीन बार चेहरा जरूर धोना चाहिए।

2 - जैल बेस्ड प्रोडक्ट्स यूज करें - ऑयली स्किन वाली महिलाओं को चेहरा धोने के बाद जैल बेस्ड प्रोडक्ट इस्तेमाल करने चाहिए। फिर चाहे वो मॉइस्चराइजिंग क्रीम हो या फिर सनस्क्रीन।

3 - चेहरे पर पाउडर का इस्तेमाल न करें - डॉक्टर का कहना है कि ऑयली स्किन को छुपाने के लिए ज्यादातर महिलाएं चेहरे पर ढेर सारा पाउडर लगा लेती हैं। इससे स्किन को नुकसान पहुंचता है, फेस पाउडर स्किन के पोर्स को ब्लॉक कर देता है, जिससे पिंपल्स बढ़ते हैं।