Hindi News

Sports

Cricket

Ipl

IPL 2021 RR Vs CSK LIVE Score | Chennai Super Kings V Rajasthan Royals Cricket Score Today Match Latest News Update

IPL में आज रॉयल्स के सामने सुपर किंग्स: CSK की नजरें टॉप 2 पर, RR को वापसी के लिए प्लेइंग इलेवन में बदलाव जरूरी

IPL फेज-2 में आज दिन का दूसरा मुकाबला राजस्थान रॉयल्स और चेन्नई सुपर किंग्स के बीच खेला जाएगा। दोनों टीमों के बीच ये मैच अबुधाबी के शेख जायद स्टेडियम में खेला जाएगा। एक तरफ जहां चेन्नई पहले से ही प्लेऑफ के लिए क्वलीफाई कर चुकी है, तो रॉयल्स के लिए ये मैच करो या मरो से कम नहीं है।

हार के साथ RR की चुनौती खत्म

राजस्थान रॉयल्स फिलहाल पॉइंट्स टेबल में सातवें पायदान पर है। टीम ने 11 मैच खेले हैं और सिर्फ चार में जीत दर्ज की है। पिछले 3 मैचों में तो टीम को एक के बाद एक हार नसीब हुई। टीम को प्लेऑफ की रेस में खुद को जीवित रखना है तो ये मैच हर हाल में जीतना होगा। वैसे टीम के लिए अब सिर्फ मैच जीतना ही काफी नहीं है बल्कि बड़े अंतर से मैच में जीत जरूरी है ताकि रन रेट को भी सुधारा जा सके।

वहीं CSK का टारगेट अब 2 अंक हासिल कर पॉइंट्स टेबल में टॉप 2 में फिनिश करने पर होगा। चेन्नई UAE के मैदानों पर लगातार 7 मैच जीत चुकी है और बहुत ही बढ़िया लय में हैं। प्लेऑफ से पहले टीम को ड्रेस रिहर्सल का एक शानदार मौका मिला है।

रॉयल्स के लिए बदलाव जरूरी

RR के लिए परेशानी का सबसे बड़ा कारण उसके खिलाड़ियों की फॉर्म रही है। टॉप ऑर्डर में यशस्वी जायसवाल, एविन लेविस और कप्तान संजू सैमसन को छोड़ दिया जाए तो मिडिल ऑर्डर के बल्लेबाजों ने काफी निराश किया है। लियाम लिंविगस्टन ने चार पारियों में 36, रियान पराग ने 10 पारियों में 93 और राहुल तेवतिया के बल्ले से अभी तक मात्र 99 रन देखने को मिले हैं।

चेन्नई के खिलाफ करो या मरो मैच में टीम मध्यक्रम में डेविड मिलर और शिवम दुबे को आजमा सकती है। मिलर और दुबे दोनों तेजी से रन बनाने के लिए जाने जाते हैं और टीम के लिए फिनिशर की कमी को दूर कर सकते हैं।

गेंदबाजों को भी लेनी होगी जिम्मेदारी

पिछले तीन मैचों में RR के गेंदबाजों के खाते में सिर्फ 12 विकेट आए हैं। इनमें से भी पांच विकेट मुस्तफिजुर रहमान ने चटकाए हैं। ऐसे में ये आंकड़े साफ दर्शाते हैं कि टीम के अन्य गेंदबाज बिल्कुल भी लय में नहीं है। फेज- 1 में 14 विकेट लेने वाले क्रिस मॉरिस को UAE लेग में एक-एक विकेट के लिए तरसते देखा जा सकता है। हैरान करने वाली बात ये भी है कि टीम ने अभी तक अपने स्टार स्पिनर श्रेयस गोपाल को बेंच पर बैठाकर रखा है। रॉयल्स को जीत की पटरी पर वापस लौटना है तो बॉलिंग डिपार्टमेंट को अब जिम्मेदारी लेनी होगी।

बेंच को परखना चाहेगी CSK

चेन्नई प्लेऑफ में जगह बना चुकी है। ऐसे में RR के खिलाफ टीम अपनी बेंच स्ट्रेंथ को आजमा सकती है। शानदार फॉर्म में चल रहे फाफ डुप्लेसिस या ऋतुराज गायकवाड में से किसी एक को आराम देकर रॉबिन उथप्पा को प्लेइंग इलेवन का टिकट मिल सकता है। साथ ही आउट ऑफ फॉर्म चल रहे मोइन अली के स्थान पर सैम करन या इमरान ताहिर को खेलने का मौका मिल सकता है।

मैच में बन सकते हैं ये रिकॉर्ड्स