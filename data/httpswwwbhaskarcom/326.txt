Hindi News

Local

Rajasthan

Ajmer

First Shift Exam Begins; Center Opened An Hour Ago, Admission Got Till Half An Hour Ago, 179 Centers In Ajmer, Tight Security Arrangements

अजमेर में सबसे बड़ी परीक्षा REET-2021: अजमेर के सावित्री कॉलेज के बाहर हंगामा, किशनगढ़ में ब्लू टूथ डिवाइस से नकलची चुरू के एक अभ्यर्थी को पकड़ा; 179 सेन्टर पर परीक्षा शांतिपूर्ण

अजमेर 6 दिन पहले



कॉपी लिंक

किशनगढ़ में पकड़ा।

सुरक्षा के कडे़ बंदोबस्त, 58 हजार 455 परीक्षार्थी पंजीकृत, RBSE रख रहा नजर

बोर्ड अध्यक्ष ने कहा-सख्ती के कारण अन्य सालों के मुकाबले कम रहेगी उपस्थिति

राजस्थान अध्यापक पात्रता परीक्षा (REET) -2021 अजमेर में 179 परीक्षा केंद्रों पर आयोजित की जा रही है। परीक्षा केन्द्रों पर सुबह से ही परीक्षार्थियों की भीड़ रही। पहली पारी के दौरान किशनगढ़ में एक नकलची पकड़ा। पहली पारी के बाद सावित्री कॉलेज के बाहर विद्यार्थियों ने समय बताने को लेकर हुई अव्यवस्था पर हंगामा किया। सभी जगह परीक्षा शांतिपूर्ण हुई।

बोर्ड अध्यक्ष डी.पी. जारोली ने कहा कि उपस्थिति का डेटा अभी नहीं आया लेकिन परीक्षा के दौरान सरकार की ओर से की गई सख्ती के कारण हर बार के उपस्थिति प्रतिशत से इस बार करीब 10 प्रतिशत उपस्थिति कम रहेगी। जारोली ने कहा कि मुन्ना भाई भय के कारण परीक्षा में शामिल ही नहीं हुए और जो शामिल हुए, वे सारे पकडे़ गए।

चुरू निवासी अभ्यर्थी पकड़ा, बीकानेर से लाया डिवाइस लगी चप्पल

किशनगढ़ के तेली मोहल्ला स्थित आचार्य धर्मसागर स्कूल में ब्लू टूथ डिवाइस के माध्यम से नकल का प्रयास करते एक नकलची पकड़ा है। इसकी पुष्टि अजमेर SP जगदीश चन्द्र शर्मा ने कर दी है। पुलिस पूछताछ कर रही है। चुरू निवासी आरोपी गणेशा राम के पास में जो ब्लूटूथ में सिम मिली है, यह सिम खुड़ू की परचूनी की दुकान पर दिनेश शर्मा से एक साल पूर्व खरीदी थी। इसके अलावा स्वंय का एक नंबर है। वह रात्रि में आया था और साथ में उसकाभाई राजाराम भी साथ में था। गणेशा ने यह ब्लूटूथ चप्पल देवानी रामपुरा छापर जिला चुरू निवासी तुलछाराम जाट , जो कि चाणक्य कोचिंग सेंटर शिवबाड़ी चौराया बीकानेर चलाता है, उससे खरीदी थी।

अच्छा हुआ पेपर, सरल थे प्रश्न: परीक्षा देकर बाहर निकले परीक्षार्थियों ने प्रश्नपत्र अच्छा होने व सरल प्रश्न आने की बात कही।

अजमेर के सावित्री कन्या कॉलेज में हंगामा करते अभ्यर्थी।

अजमेर के राजकीय कन्या महाविद्यालय (सावित्री कॉलेज) में परीक्षा की पहली पारी समाप्त होने पर अभ्यर्थियों ने बाहर निकल कर हंगामा किया। उनका आरोप था कि सेन्टर प्रशासन ने सही समय नहीं बताया और इसके लिए कोई व्यवस्था नहीं थी। बेल बजाने का कोई सिस्टम नहीं था। ऐसे में समय का पता नहीं चला और प्रश्न छूट गए।

अजमेर के सावित्री कॉलेज के बाहर विरोध प्रकट करते अभ्यर्थी।

किशनगढ़ के अग्रवाल गर्ल्स कॉलेज में एक महिला अभ्यर्थी काे परीक्षा केन्द्र आवंटित किया गया लेकिन उसका रोल नम्बर केन्द्र की लिस्ट में नहीं था। बताया जाता है कि ऐसे में उसे परीक्षा से वंचित किया गया है।

ब्यावर के कॉलेज परीक्षा केन्द्र पर लगी कतार।

एक घंटे पहले खुले सेंटर, आधे घंटे पहले प्रवेश

सेंटर पर पहली पारी व दूसरी पारी में एक घंटे पहले प्रवेश देना शुरू किया। एडमिट कार्ड व आईडी देखकर प्रवेश दिया गया। इस दौरान शूज व ज्वैलरी भी उतरवाए गए। इस दौरान थर्मल स्क्रेनिंग कर हाथों को सेनेटाइज भी कराया। अजमेर शहर सहित जिले के आठ जगहों पर परीक्षा हो रही है और अजमेर शहर, ब्यावर, किशनगढ, केकड़ी एवं नसीराबाद में परीक्षार्थियों की बड़ी संख्या है। परीक्षा की प्रथम पारी की परीक्षा सुबह 10 बजे से शुरू हुई, जो 12.30 बजे तक चली। द्वितीय पारी दोपहर 2.30 बजे से शुरू हुई और शाम 5 बजे तक हुई। इनमें 58 हजार 455 परीक्षार्थी पंजीकृत है।

अजमेर के राजकीय कन्या महाविद्यालय परीक्षा केन्द्र पर चेकिंग के बाद दिया गया प्रवेश।

प्रदेश के विभिन्न जिलों में परीक्षा के दौरान परीक्षा केंद्रों पर किसी प्रकार की गड़बड़ी न हो, इसकी मॉनिटरिंग के लिए बोर्ड ने 30 हजार सीसी टीवी कैमरे लगाए हैं। बोर्ड की 51 महिला कार्मिक और इतने ही पुरूष कार्मिक इन कैमरों के माध्यम से बोर्ड के रीट कार्यालय में बैठ कर लाइव प्रसारण के जरिए अभ्यर्थी और केंद्र के स्टाफ की गतिविधियों पर निगरानी रख रहे हैं।बोर्ड द्वारा इसके लिए कमांड कंट्रोल रूम बनाया गया है।

अजमेर जिला कलेक्टर प्रकाश राजपुरोहित व एसपी जगदीशचन्द्र शर्मा ने परीक्षा केन्द्रों का दौरा किया और जायजा लिया।

अजमेर के राजकीय गर्ल्स कॉलेज में प्रवेश के लिए लगी अभ्यर्थियों की कतार।

समय : सुबह 9.50 बजे - अजमेर की ख्वाजा मॉडल स्कूल में परीक्षार्थियों की चैकिंग कर प्रवेश दिया जा रहा। इस दौरान थर्मल स्के्रनिंग के साथ हाथ सेनेटाइजर भी करवाए गए। यहां भी लम्बी कतार लगी हुई थी।

समय : सुबह 9.40 बजे : अजमेर के केसर गंज स्थित मथुरा देवी स्कूल के बाहर अभ्यर्थियों की लम्बी कतार थी और यहां अभ्यर्थियों को व्यवस्थित करने के लिए स्कूल प्रबन्धन व पुलिस को खासी मशक्कत करनी पड़ी।

समय : सुबह 9.30 बजे : अजमेर के स्टेशन रोड स्थित मोइनिया इस्लामिया स्कूल के बाहर अभ्यर्थियों को प्रवेश देना शुरू किया गया। इस दौरान शूज व कानों के टोप्स भी उतरवाए गए। कतार लगाकर अभ्यर्थियों को प्रवेश दिया गया।

समय : सुबह 8.45 बजे : अजमेर के सेन्ट एन्सलम स्कूल के बाहर समय से पहले पहुंचे अभ्यर्थियों के कारण बाहर सड़क पर जाम सा लग गया। सुबह से ही सेन्टर के बाहर भीड़ दिखी। यहां यातायात सुचारू करने के लिए पुलिस को भी मशक्कत भी करनी पड़ी।

समय : सुबह 8.15 बजे : सम्राट पृथ्वीराज राजकीय महाविद्यालय अजमेर के बाहर सुबह से अभ्यर्थियों का आना शुरू हो गया। निर्धारित समय से पहले पहुंचे अभ्यर्थी बाहर इंतजार करते देखे गए। इस दौरान समाज सेवियों ने चाय व नाश्ते का इंतजाम भी किया।

समय : सुबह 7.30 बजे : अजमेर के कोटड़ा स्थित सेन्ट्रल एकेडमी स्कूल के परीक्षा केन्द्र के बाहर सुबह जल्दी ही परीक्षार्थियों का आना शुरू हो गया। यहां आस पास में पेडों की छांव व घरों के बाहर बनी सीढ़ियों पर परीक्षार्थी बैठे दिखाई दिए। परीक्षा केन्द्र के बाहर पुलिस के जवान मौजूद रहे।

REET-2021 को लेकर सुबह 6 बजे से बंद इंटरनेट:परीक्षार्थियों को रात बिताने के लिए मिली जगह, खाने को भोजन; सड़क किनारे व परीक्षा केन्द्रों के बाहर रात बिताने के नजारे नहीं दिखे, बस स्टैंड पर जरूर भीड़