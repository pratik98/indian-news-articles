Hindi News

Local

Mp

Chhindwara

SE Said Former Minister Gauri Shankar Bisen Told Me That The District Has To Be Ruined By Making Nephew The SE Of Chhindwara

छिंदवाड़ा को बर्बाद करने की साजिश!: इंजीनियर बोले- पूर्व मंत्री गौरीशंकर बिसेन ने मुझसे कहा था कि भतीजे को छिंदवाडा का SE बनना है, जिले को करना है बर्बाद

छिंदवाड़ा 25 मिनट पहले



कॉपी लिंक

छिंदवाड़ा को क्या बर्बाद करने की साजिश रची जा रही है? क्या बालाघाट के भाजपा विधायक और पूर्व मंत्री गौरीशंकर बिसेन का हाथ इसके पीछे है? इसको लेकर बिजली कंपनी के एक बड़े अधिकारी का ऑडियो सामने आया है। अफसर भाजपा किसान मोर्चा के जिला अध्यक्ष से कह रह हैं कि उसकी पूर्व मंत्री गौरीशंकर बिसेन से फोन पर बात हुई थी, वे अपने भतीजे की पोस्टिंग कराकर छिंदवाड़ा को बर्बाद करने की बात कह रहे हैं। इस ऑडियो की पुष्टि खुद भाजपा नेता ने की। हालांकि अफसर का कहना है कि यह मॉड्यूलेड ऑडियो है। कोई भी किसी की आवाज निकाल सकता है। वहीं गौरीशंकर बिसेन ने कहा कि ऐसा कहने वाला अफसर मूर्ख है।

बातचीत का यह ऑडियो बिजली कंपनी के सुप्रिडेंट इंजीनियर (SE) एसआर एमदे और भाजपा नेता संदीप रघुवंशी का बताया जा रहा है। दोनों के बीच एक ड्राइवर के हार्ट अटैक से हुई मौत को लेकर दोनों में बातचीत हो रही है। फिर दोनों में ट्रांसफर और नियुक्ति को लेकर बातचीत होती रही है। ऑडियो में एसई यह कह रहे हैं कि गौरीशंकर बिसेन साहब के भतीजे हैं एएस बिसेन, उनको छिंदवाड़ा में S E बनना है। वो प्रतिनिधिमंडल लेकर आए थे। आप उनको जानते हैं क्या एएस बिसेन को...

संदीप रघुवंशी कहते हैं कि मैं गौरी भाऊ को जानता हूं। वे हमारे छिंदवाड़ा के प्रभारी मंत्री रहे हैं। इस दौरान एसई कहते हैं कि मैंने इस संबंध में गौरीशंकर बिसेन से बात की तो उन्होंने कहा कि मुझे मेरे भतीजे को लाना है। वहां आप छिंदवाड़ा में पदस्थ हैं, मुझे मालूम नहीं था। इस पर मैंने उनसे (बिसेन) कहा कि आप अपने भतीजे को बालाघाट क्यों नहीं ले जाते। एमदे का कहना था कि पूर्व मंत्री ने इसका बड़ा मजेदार उत्तर दिया और कहा कि- मेरे भतीजे की वर्किंग अच्छी नहीं है, और छिंदवाड़ा जिले को बर्बाद करने की लिए वो अच्छा है.. गौरीशंकर बिसेन जी के शब्द है ये..। दोबारा एसई ने यही बात दोहराई। इसके बाद दूसरे टॉपिक पर बात होने लगती है। दैनिक भास्कर इस ऑडियो की पुष्टि नहीं करता है।

बिसेन बोले- भतीजे का हो चुका है प्रमोशन, मूर्ख है ऐसा कहने वाला अधिकारी

इस संबंध में दैनिक भास्कर से चर्चा करते हुए पूर्व कैबिनेट मंत्री गौरीशंकर बिसेन ने कहा कि मेरे भतीजे क्या प्रमोशन हुआ है सीधी में। बालाघाट उनका होमटाउन है। ये मनगढ़ंत... मूर्ख है.. मेरे से कोई बातचीत नहीं हुई है, मैं ये जानता भी नहीं एमदे कौन है।

वहीं एसई एसआर एमदे ने इस ऑडियो का किसी ने मॉड्यूलेशन किया है। उन्होंने कहा कि कोई भी किसी की भी आवाज निकाल सकता है।

संदीप रघुवंशी ने की ऑडियो की पुष्टि

संबंध में भाजपा नेता संदीप रघुवंशी का कहना है कि 4 दिन पहले उनके पास अधीक्षण यंत्री एमदे का फोन आया था। तब उन्होंने जो चर्चा कि वह आपके सामने हैं, उन्होंने साफ तौर पर पूर्व मंत्री गौरीशंकर विषय पर इस तरह के आरोप लगाए हैं।