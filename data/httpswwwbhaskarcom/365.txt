Hindi News

Entertainment

Bollywood

The Story Of Two Nights Is 'Merry Christmas, The Shooting Of Katrina And Vijay Sethupathi Starrer Film Moved Ahead Till December

अपकमिंग फिल्म: दो रात की कहानी है ‘मैरी क्रिसमस, कैटरीना और विजय सेतुपति स्टारर फिल्‍म की शूटिंग दिसंबर तक आगे खिसकी

मुंबई 11 घंटे पहले लेखक: अमित कर्ण



कॉपी लिंक

श्रीराम राघवन अब कोविड की तीसरी लहर का जोखिम गुजरने के बाद ही शूटिंग शुरू करने के मूड में

मेकर्स को ज्‍यादा सीन नाइट में शूट करने थे, वह इजाजत दूसरे लॉकडाउन खुलने के तुरंत बाद नहीं मिली

अप्रैल में शुरू होनी थी शूटिंग पर लॉकडाउन लगा, फिर कैटरीना को कोविड हो गया

इस साल दूसरा लॉकडाउन हटते ही ज्‍यादातर कलाकार अपने पिछले कमिटमेंट पूरे कर रहें हैं। ऐसे में नए प्रोजेक्‍ट आगे खिसक रहे हैं। इस पेचीदगी से कैटरीना कैफ और साउथ के विजय सेतुपति जैसे बड़े सितारे भी अछूते नहीं हैं। दोनों साथ में श्रीराम राघवन की फिल्‍म ‘मैरी क्रिसमस’ इस साल अप्रैल में शुरू करने वाले थे, मगर दूसरा लॉकडाउन लगने के चलते वह शुरू नहीं हो पाई। अब वह इस साल दिसंबर तक आगे खिसकती नजर आ रही है। फिल्‍म के प्रोड्यूसर संजय रौत्रेय ने इसकी पुष्टि की है।

हमारे पास बहुत बड़ा बजट नहीं है

दैनिक भास्‍कर से बातचीत में संजय ने कहा, दिसंबर से पहले तो ‘मैरी क्रिसमस’ शुरू होती नहीं लग रही। वह इसलिए कि हम किश्‍तों में इसकी शूटिंग नहीं करना चाहते। हम स्‍टार्ट टू फिनिश मोड में एक शेड्यूल में इसे पूरा करना चाहते हैं। वह इसलिए कि हमारे पास बहुत बड़ा बजट नहीं है, जो फिल्‍म को अलग अलग महीनों में रूक रूक कर शूट कर सकें। कैटरीना भी हाल तक ‘टाईगर-3’ में बिजी रहीं।

कोविड के तीसरे वेव का संभावित खतरा टलने के बाद शूट शुरू करेंगे

संजय का मानना है कि हम अभी कोविड के तीसरी लहर की सिचुएशन देख रहें हैं। अगर वह कहीं आगे के महीनों में आया तो हमें फिर से शूट रोकनी होगी, वह कर पाने की सिचुएशन में हम नहीं हैं। अभी यकीनन बहुत सारी फिल्‍मों की शूटिंग होने लगी है, मगर दूसरा लॉकडाउन हटने के तुरंत बाद ही वह सिचुएशन नहीं थी। वीक में दो दिन शूटिंग की इजाजत नहीं थी। कई शहरों में नाइट में शूट की परमिशन नहीं थी। हमारी फिल्‍म ऐसी है, जिसमें नाइट शूट बहुत है। ऐसे में वह अटकती रही। अभी हम कोविड के तीसरे वेव का संभावित खतरा टलने के बाद शूट शुरू करेंगे।

श्रीराम राघवन का नाम प्‍यार और गर्व से लिया जाता है

इधर, विजय सेतुपति वैसे तो ईनिवास की फिल्‍म ‘मुंबईकर’ से बॉलीवुड में डेब्‍यू कर रहें हैं। उसकी शूटिंग पूरी हो चुकी है। हालांकि वह अभी रिलीज नहीं हुई है। श्रीराम राघवन के साथ काम करने को लेकर वो बहुत एक्‍साइटेड हैं। उनके करीबियों ने बताया, विजय सेतुपति श्रीराम राघवन के बहुत बड़े फैन हैं। वह इसलिए कि श्रीराम राघवन मूल रूप से तमिल मूल के हैं। यह बात अलग है, जो उनका पालन पोषण और पढ़ाई लिखाई पुणे और मुंबई के हिंदीभाषी बहुल इलाके में हुई हैं। फिर भी तमिलनाडु की फिल्‍म बिरादरी में श्रीराम राघवन का नाम प्‍यार और गर्व से लिया जाता है। विजय ने कहा कि अपना तमिल का बंदा बॉलीवुड में है, जो तमिलियंस का झंडा बुलंद रख रहा है। उनके साथ तो फिल्‍म बनती है।

फिल्‍म को लेकर काफी एक्‍साइटेड हैं

संजय रौत्रेय फिल्‍म की अतिरिक्‍त जानकारी शेयर करते हुए कहते हैं, कैटरीना को ‘मैरी क्रिसमस’ की स्क्रिप्‍ट पिछले साल ऑफर हुई थी। फिर लॉकडाउन आया और फिल्‍म पर आगे का काम टलता रहा। हम भी अपने बैनर से बाकी प्रोजेक्‍टों में बिजी हो गए। ‘मैरी क्रिसमस’ भी वर्किंग टाइटल है, जैसे आयुष्‍मान वाली ‘अंधाधुन’ का प्रारंभ में ‘शूट द प्‍यानो प्‍लेयर’ था। देखा जाए तो आखिर तक हमारे क्‍लैपबोर्डों पर ‘शूट द प्‍यानो प्‍लेयर’ ही टाइटल रहा। आखिर में फिल्‍म का टाइटल ‘अंधाधुन’ आया। मुमकिन है कि ‘मैरी क्रिसमस’ का टाइटल भी आगे चलकर कुछ और कैची सा हो। हम सब इस फिल्‍म को लेकर काफी एक्‍साइटेड तो हैं।