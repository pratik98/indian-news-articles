Hindi News

Local

Mp

Ratlam

Mandsour

Congress Performed The Tarpan Of The Dilapidated Roads Of The City

मंदसौर में अनोखा विरोध-प्रदर्शन: कांग्रेस कार्यकर्ताओं ने शहर की जर्जर सड़कों का किया तर्पण, अंडरब्रिज के पास दर्ज कराया विरोध

मंदसौर एक घंटा पहले



कॉपी लिंक

तर्पण करते कांग्रेस कार्यकर्ता।

मंदसौर शहर की खस्ताहाल जर्जर सड़कों से आम लोग परेशान हैं। सड़कों की स्थिति ऐसी है कि यहां गड्ढों के बीच सड़क खोजना मुश्किल है। गांधी जयंती के अवसर पर सड़कों का तर्पण कर कांग्रेस ने अनोखा विरोध-प्रदर्शन किया।

जिला कांग्रेस अध्यक्ष सहित कांग्रेस कार्यकर्ताओं ने रेलवे अंडरब्रिज के पास तर्पण कर कार्यक्रम आयोजित कर विरोध दर्ज कराया। अब भी जर्जर सड़कों की हालत नहीं सुधारी गई, तो कांग्रेस ने चरणबद्ध तरीके से आंदोलन की चेतावनी दी है।

सड़क पर जगह-जगह दिखाई दे रहे गड्‌ढे।

8 किलोमीटर के मार्ग पर सैकड़ा गड्ढे

गड्ढों में तब्दील शिवना पुल से बायपास तक 8 किलो मीटर शहर के प्रमुख मार्ग पर सैकड़ों गड्ढे हैं। वहीं सात जगह तो ऐसी हैं, जहां डामर ही नहीं। शासन से लेकर प्रशासन और सभी सरकारी विभागों के नुमाइंदे, नेता किसान, छात्र और यात्री वाहन कुल मिलाकर जिले का हर खास और आम इस मार्ग से हर दिन आवाजाही करते हैं।

उनके साथ हजारों लोग इस रोड से गुजरते हैं। पिछले तीन सालों से रोड की हालात यही है, लेकिन इसकी स्थिति नहीं बदल पा रही है। इसका खामियाजा आम लोग हर दिन परेशानी झेलकर बहन कर रहे हैं।

शहर के इन इलाकों में सबसे ज्यादा खराब स्थिति

बायपास चौराह से लेकर शिवना ब्रिज तक रोड के दोनों और सैकड़ों गड्ढें हैं। अधिकांश जगहों पर रोड उखड़ चुकी है। कृषि उपज मंडी, औद्योगिक क्षेत्र, ट्रांसपोर्ट नगर, श्रीकोल्ड चौराहा, कॉलेज, पुलिस पेट्रोल पंप चौराहा, एसपी कार्यालय के साथ लोक निर्माण विभाग के सामने वाला हिस्से में यह रोड दोनों और पूरे बुरी तरह क्षतिग्रस्त हो चुकी है।

इनके अलावा संजीत रोड, अभिनंदन नगर, स्नहे नगर, नई आबादी सहित शहर की तमाम सड़कें गड्ढों में तब्दील हैं। पैंचवर्क के नाम पर मिट्टी डाली जा रही। इससे उड़ते धूल से गुबार से परेशानी बढ़ी।

शहर की इस प्रमुख सड़क पर लोक णुर्मन विभाग ने पैंचवर्क के नाम पर इन गड्ढों में आसपास की मिट्टी खोदकर डाल दी। इससे गड्ढों में कोई सुधार तो नहीं आया उल्टा धूल के गुबार से वाहन चालकों की परेशानी बढ़ गई। स्थिति यह है कि वाहन ड्राइवर गड्ढों से बचे या धूल के गुबार से। गड्ढों की दबाने के लिए डाली गई मिट्टी से लोगों को नाक और आंखों में जलन की शिकायत हो रही है।