Hindi News

Jeevan mantra

Dharm

Thursday, 30 September, Tarot Rashifal By Pranita Deshmukh, Guruwar Ka Rashifal In Hindi, Daily Horoscope In Hindi

टैरो राशिफल: गुरुवार को वृष राशि के लोगों को यात्रा पर जाना पड़ सकता है, सिंह राशि के लोग एक समय में एक ही काम करें

2 दिन पहले



कॉपी लिंक

टैरो कार्ड्स के मुताबिक जानिए 30 सितंबर को किन राशियों को मिल सकती है सफलता

गुरुवार, 30 सितंबर को मेष राशि के लोगों को समस्याओं का हल मिल सकता है। वृष राशि के लोगों को यात्रा पर जाना पड़ सकता है। सिंह राशि के लोग एक समय पर एक ही काम करेंगे तो लाभ मिल सकता है। टैरो कार्ड रीडर प्रणिता देशमुख से जानिए सभी 12 राशियों के लिए कैसा रह सकता है गुरुवार...

मेष - NINE OF CUPS

समस्याओं का हल मिलने की वजह से राहत मिलेगी। यह वक्त बैठे रहने का नहीं, बल्कि काम करने का है। इसलिए आलस से दूर रहें। नकारात्मक विचारों का प्रभाव खुद पर न होने दें। जिन कामों में गति नहीं दिख रही है, उनके बारे में अधिक जानकारी एकत्र करें, तभी नया रास्ता मिल सकता है।

करियर : दिन के अंत में काम का बोझ बढ़ सकता है, लेकिन काम सही समय में पूर्ण होगा।

लव : रिलेशनशिप से संबंधित बातों की परेशानी सता सकती है। रिलेशनशिप से संबंधित नकारात्मक बातों के लिए खुद को जिम्मेदार न ठहराएं।

हेल्थ : शरीर पर सूजन नजर आ सकती है।

लकी कलर : पीला

लकी नंबर : 4

वृषभ - SIX OF SWORDS

यात्रा से संबंधित सोच-विचार किया जाएगा, इस कारण नए लोगों के साथ परिचय होगा। पुराने मित्रों और रिश्तेदारों के साथ वक्त बिताने का मौका मिलेगा। यात्रा के अनुभव के कारण आपका व्यक्तित्व निखर जाएगा। लोगों से मिली प्रशंसा आपके लिए महत्वपूर्ण साबित होगी।

करियर : अपने काम में आप पारंगत हैं, फिर भी काम से संबंधित नई बातों को सीखने की कोशिश करें।

लव : आप रिलेशनशिप से संबंधित सभी जिम्मेदारियां ठीक से निभा पाएंगे।

हेल्थ : शरीर की इम्युनिटी बढ़ाने पर ध्यान देने की आवश्यकता होगी।

लकी कलर : नीला

लकी नंबर : 8

मिथुन - ACE OF PENTACLES

पैसों से संबंधित हर एक चिंता दूर होती हुई नजर आएगी। खुद का आर्थिक पक्ष मजबूत बनाने पर ध्यान देना होगा। पैसों का सही निवेश करके आप अपने भविष्य को सुरक्षित कर सकते हैं। कोई प्रॉपर्टी मिल सकती है और ये प्रॉपर्टी आपके लिए लाभदायक होगी।

करियर : नेचुरल प्रोडक्ट और एग्रीकल्चर से जुड़े काम में अधिक फायदा होगा।

लव : पार्टनर का पूरा ध्यान आप पर रहने से रिलेशनशिप में तकरार कम होने लगेगी।

हेल्थ : पाचन से संबंधित समस्या दूर होने लगेगी।

लकी कलर : लाल

लकी नंबर : 1

कर्क - THE CHARIOT

अचानक कोई यात्रा तय हो सकती है। इस कारण आपकी योजना में बदलाब आएगा। यात्रा में महत्वपूर्ण काम को पूरा कर पाएंगे और इस काम की वजह से ही व्यक्तिगत जीवन में लाभ मिल सकता है। किसी व्यक्ति के मार्गदर्शन से जीवन में संतुलन बनाए रखने की प्रेरणा मिलेगी।

करियर : अपने कार्य क्षेत्र में बड़ा पद जल्दी ही मिलेगा। जिस प्रोजेक्ट पर आप काम कर रहे हैं, उसमें सतर्क रहें।

लव : जिस व्यक्ति के प्रति आकर्षण है, उसके विचार आपसे अलग रहेंगे, लेकिन ये योग्य पार्टनर साबित हो सकता है।

हेल्थ : डॉक्टर के उपचार द्वारा सेहत से संबंधित बड़ी समस्या दूर होगी।

लकी कलर : सफेद

लकी नंबर : 5

सिंह - PAGE OF CUPS

आपकी अपेक्षा के अनुसार काम आगे बढ़ते रहेंगे, लेकिन उतार-चढ़ाव के कारण बेचैनी रहेगी। बेचैनी को दूर करने के लिए अपने काम पर अधिक ध्यान दें। एक वक्त पर एक ही काम करें। अगले 3 से 4 दिन में संतुलन फिर से बनेगा।

करियर : अपने काम को अधिक लोगों तक पहुंचाने के लिए किसी व्यक्ति की मदद लेना होगी।

लव : पार्टनर के स्वभाव में आ रहे बदलाव रिलेशनशिप के लिए सकारात्मक रहेंगे।

हेल्थ : खानपान पर ठीक से ध्यान दें। किन पदार्थों के कारण एलर्जी की समस्या उत्पन्न होती है, इस बात पर भी ध्यान देने की आवश्यकता है।

लकी कलर : गुलाबी

लकी नंबर : 3

कन्या - TWO OF WANDS

जीवन में मनचाही सफलता मिलने की वजह से अगला लक्ष्य क्या रखना है, इस बात पर सोच-विचार करें। परिवार के किसी व्यक्ति के साथ मिलकर नई योजना बनाई जा सकती है, लेकिन इस योजना पर फिलहाल आप अकेले ही काम कर पाएंगे। व्यक्तिगत बातों की चर्चा भी जरूरत पड़ने पर ही करें।

करियर : आपको मिल रहे लाभ के कारण संतुष्टि मिलेगी और इसी लाभ के जरिए नए कार्य की शुरुआत हो सकती है।

लव : पार्टनर की अपेक्षाओं की चर्चा स्पष्ट स्वरूप से करनी आवश्यक होगी, तभी एक-दूसरे की नाराजगी दूर होने लगेगी।

हेल्थ : पैर दर्द सता सकता है।

लकी कलर : नीला

लकी नंबर : 1

तुला - WHEEL OF FORTUNE

दिन सकारात्मक होने के बावजूद तनाव महसूस हो सकता है। जो बातें आपकी अपेक्षा के अनुसार हो रही हैं, उनके लिए सकारात्मकता रखें। कठिन परिस्थिति में भी मन का संतुलन बनाए रखें। आपको जिम्मेदारी लेना सीखना होगा।

करियर : उच्च शिक्षा से संबंधित निर्णय लेते समय ध्यान रखें कि ये शिक्षा आपके करियर के लिए किस तरह लाभदायक रह सकती है।

लव : पार्टनर की वजह से जीवन में संतुलन बना रहेगा।

हेल्थ : गले की खराश और खांसी जैसी तकलीफ हो सकती है।

लकी कलर : ऑरेंज

लकी नंबर : 9

वृश्चिक - FIVE OF SWORDS

व्यर्थ कामों पर अधिक खर्च करने की वजह से पछतावा महसूस हो सकता है, लेकिन ऐसी गलती भविष्य में न करें। किसी व्यक्ति पर पूरी तरह से विश्वास न करें। कोई आपको भटकाने की कोशिश कर सकता है।

करियर : काम से संबंधित समस्याओं को दूर करने के लिए प्रयत्न करने की आवश्यकता है। लोगों के साथ का संवाद सुधारने की कोशिश करें।

लव : पार्टनर के साथ हो रहे विवादों में खुद की बात को सही साबित करने की जिद न करें।

हेल्थ : अपच और गैस से संबंधित तकलीफ होगी।

लकी कलर : ग्रे

लकी नंबर : 2

धनु - JUSTICE

आप जितनी मेहनत करेंगे, उसी के अनुसार फल मिलेगा। किसी व्यक्ति के साथ नाराजगी महसूस होगी। हर बात को सिर्फ अपने नजरिए से देखने की वजह से खुद की गलतियां नजर नहीं आएंगी। ध्यान रखें कि जितने आपके विचार महत्वपूर्ण हैं, उसी तरह दूसरे के विचार भी महत्वपूर्ण हैं।

करियर : काम की गति अहंकार बढ़ा सकती है। सहकर्मियों के साथ विवाद से बचें।

लव : पार्टनर से मिली प्रशंसा आपको खुश करेगी।

हेल्थ : शरीर में विटामिंस की कमी दूर करने की कोशिश करते रहें।

लकी कलर : पीला

लकी नंबर : 4

मकर - THE EMPEROR

घर में बुजुर्ग की नाराजगी को दूर करने की कोशिश करें। अपनी निजी बातों की चर्चा सिर्फ परिवार में ही करें। किसी को दुख न पहुंचे, इस बात का ध्यान रखें। वर्ना स्थितियां और ज्यादा तनावपूर्ण हो सकती हैं।

करियर : वरिष्ठ अधिकारियों की अपेक्षा अधिक है। परफॉर्मेंस को सुधारने की कोशिश करनी होगी।

लव : पार्टनर की लापरवाही की वजह से चिड़चिड़ापन महसूस होगा। धैर्य रखें।

हेल्थ : जोड़ों का दर्द और घुटने से संबंधित समस्या हो सकती है।

लकी कलर : हरा

लकी नंबर : 7

कुंभ - THE HIEROPHANT

परिस्थितियां मुश्किल हैं तो खुद विश्वास रखें और अपनी क्षमता के अनुसार प्रयत्न करते रहें। नया ज्ञान हासिल करने का मौका मिलेगा, जिससे आपकी जीवन शैली सुधरेगी और नकारात्मकता दूर होगी।

करियर : अधिकारियों द्वारा आपकी प्रशंसा की जाएगी। वेतन में बढ़ोतरी मिलने के लिए कुछ दिन और संयम से काम करने की आवश्यकता है।

लव : लव मैरिज से संबंधित निर्णय की वजह से परिवार में विरोध बढ़ सकता है।

हेल्थ : हार्मोनल संतुलन बनाए रखें। खान-पान और व्यायाम पर ध्यान दें।

लकी कलर : लाल

लकी नंबर : 1

मीन - THE FOOL

अपनी मर्जी के अनुसार व्यवहार करने की वजह से दूसरों को आपकी चिंता हो सकती है, लेकिन आप खुद का नुकसान नहीं होने देंगे। आपके व्यक्तित्व से प्रभावित होकर कुछ लोग आपसे जुड़े रहना चाहेंगे।

करियर : रिस्क लेने की वजह से बड़ा फायदा प्राप्त होगा। पैसे से संबंधित रिस्क लेते समय अपनी क्षमता के अनुसार ही आगे बढ़ें।

लव : पार्टनर आपसे पूरी तरह से प्रभावित है, लेकिन आपको सोच-समझकर बात करनी होगी।

हेल्थ : सर्दी-खांसी की वजह से सेहत में बदलाव नजर आएगा।

लकी कलर : पीला

लकी नंबर : 3