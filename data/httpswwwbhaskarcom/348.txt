Hindi News

Reet 2021

Said That By Falling In The Trap Of Copying Gang, Career Will Be Spoiled And Infamy, Stay Away From Tension, Take The Exam, Then You Will Get A Chance.

कॉमेडियन बनवारी को हुई REET की बड़ी टेंशन: तनाव में मिला स्टूडेंट तो पिता को समझाया, बोले- '20 लाख मांय नौकरी के चक्कर में मत पड़ज्यो, पढ़ाई पर ही भरोसो राख बेटा'

राजस्थान की सबसे बड़ी REET 2021 परीक्षा 26 सितंबर को होने जा रही है। परीक्षा में 23 लाख से ज्यादा अभ्यर्थी भाग्य आजमा रहे हैं। ये अभ्यर्थी कई महीनों से तैयारी में जुटे हुए थे। परीक्षा की घड़ी नजदीक आते ही बहुत से स्टूडेंट्स की धड़कनें तेज हो गई हैं। कई बार लंबे समय से परीक्षा की तैयारी करते-करते बहुत से अभ्यर्थियों का मनोबल कमजोर हो जाता है, जो स्वाभाविक है। बहुत से स्टूडेंट्स तनाव को कंट्रोल नहीं कर पाते। ऐसे सभी अभ्यर्थियों के लिए मोटिवेशन बहुत जरूरी होता है।

तनाव होने पर अच्छे से अच्छे डॉक्टर भी कॉमेडी जैसे मनोरंजन का सहारा लेने की सलाह देते हैं। आपकी इसी तरह की टेंशन को दूर करने के लिए मशहूर कॉमेडियन बनवारी लाल भी दैनिक भास्कर के जरिए खास आपके लिए एक बार फिर से जुड़े हैं। नकल दलालों और पेपर लीक करने वालों के मकड़जाल के बीच बनवारी इस बार खास संदेश लेकर आए हैं। REET परीक्षा देने वाले छात्रों को मैसेज देने के लिए उन्होंने इस बार ऐसी कहानी को चुना है जो हर घर से जुड़ी है।

बनवारी का नुस्खा भी सीख भी

बनवारी के इस एक्ट में एक पिता और बेटा है। जिसमें बेटा लंबे समय से तैयारी में जुटा है, लेकिन उसके सिर पर पिता और परिवार की उम्मीदों का भी बोझ है। पिता ने कर्ज लेकर अपने बेटे को पढ़ाया है, जो अब परीक्षा के समय रिजल्ट की मांग कर रहा है।

ऐसी ही उम्मीदों का बोझ रीट की परीक्षा में बैठ रहे लाखों अभ्यर्थियों पर है। अब बाप-बेटे के कन्वर्सेशन में होती है कॉमेडियन बनवारी की एंट्री। हमेशा की तरह हंसाने वाले बनवारी का अंदाज इस बार सबसे जुदा है। बनवारी जो नुस्खा देते हैं, उसमें सीख भी है और संदेश भी।

बनवारी कहते हैं कि सब बेहतरतैयारी करें। रिजल्ट कैसा भी रहे, बिल्कुल मायूस नहीं होना है। हार के बाद ही जीत होगी। जिंदगी है तो दोबारा से मौका जरूर मिलेगा। लॉकडाउन में बहुत से स्टूडेंट्स मोबाइल पर लगे हुए थे, जबकि ऐसे भी बच्चे थे जो कि बिना डरे हुए REET की तैयारी में लगे हुए थे।

उन्होंने कहा कि ऐसे भी परिवार हैं, जिन्होंने ब्याज पर रुपए लेकर बच्चों को तैयारी कराई है। बच्चों को तनाव नहीं दें, उन्हें परीक्षा की तैयारी करने दें। साथ ही परीक्षा दे रहे अभ्यर्थियों से कहा है कि वे किसी भी नकल गिरोह के बहकावे में नहीं आए। पूरी तैयारी के साथ परीक्षा पर ध्यान दें। नकल गिरोह के चक्कर में पड़ कर करियर बर्बाद हो जाएगा। बदनामी अलग से होगी।

जानें कौन है कॉमेडियन बनवारीलाल

बनवारीलाल गोस्वामी राजस्थान में सीकर जिले के लक्ष्मणगढ़ के गाड़ोदा गांव के रहने वाले हैं। 2018 से वे कॉमेडी कर रहे हैं। वह अपने अंदाज के लिए फेमस हैं। शेखावाटी ही नहीं पूरे राजस्थान में उनकी अच्छी फैन फॉलोइंग है। बनवारीलाल का जीवन भी संघर्षों से भरा रहा है। 12वीं तक पढ़े बनवारी लाल कभी पेट्रोल पंप पर नौकरी करते थे। कॉमेडी ने उनको एक नई पहचान दी। उन्होंने यूटयूब चैनल 2018 में लांच किया। अपनी कला को एक मंच देकर नाम कमाया। लोगों को इनकी कॉमेडी काफी पसंद आने लगी।

REET की टेंशन में कॉमेडियन बनवारी का VIDEO:बोले- फुल तैयारी थी...आगे खिसक गई, इनका फनी अंदाज देखकर भूल जाएंगे परीक्षा का तनाव