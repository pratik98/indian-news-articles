Hindi News

Entertainment

Bollywood

Krushna Abhishek Wife Kashmira Shah Retaliated On Govinda's Wife's 'bad Daughter in law' Comment, Called Sunita Ahuja A 'cruel Mother in law'

कृष्णा अभिषेक-गोविंदा का विवाद: गोविंदा की पत्नी के 'खराब बहू' वाले कमेंट पर अब कृष्णा की पत्नी कश्मीरा शाह ने किया पलटवार, सुनीता आहूजा को कह दिया 'क्रूर सास'

2 दिन पहले



कॉपी लिंक

कृष्णा अभिषेक और गोविंदा का विवाद अब उनके घरों तक पहुंच गया है। पिछले कुछ दिनों से कृष्णा अभिषेक की पत्नी कश्मीरा शाह और गोविंदा की पत्नी सुनीता आहूजा के बीच जुबानी जंग जारी है। सुनीता ने कुछ दिनों पहले कश्मीरा को इशारों में खराब बहू कह दिया था जिसपर कश्मीरा ने पलटवार किया है। उन्होंने इशारों में सुनीता को क्रूर सास कह दिया है।

कश्मीरा ने ट्विटर पर लिखा, वर्क ट्रिप की वजह से बाहर थी, अभी लौटी हूं और देख रही हूं कि कुछ लोग कैसे हमारे फैमिली मैटर में अपना हाथ साफ कर रहे हैं। एक बयान को पढ़ते वक्त मेरे बेटे ने मुझसे पूछा कि ये बुरी बहू क्या होता है? मैंने जवाब दिया- वो जिसे एक क्रूर सास मिली हो।#checkmate

कश्मीरा शाह का ट्वीट।

क्या कहा था सुनीता ने?

सुनीता ने एक इंटरव्यू में पिछले दिनों कहा था, मैं बुरी चीजों पर रिप्लाई नहीं करना चाहती लेकिन मां की तरह देखभाल करने के बावजूद ये लोग इतना खराब बिहेव कर रहे हैं। घर में परेशानियां तब शुरू हुईं जब हम खराब बहू लेकर आए। मैं किसी का नाम नहीं लेना चाहती। मेरे पास लाइफ में करने के लिए बहुत काम हैं। मैं अपने पति गोविंदा का काम संभालती हूं। मुझे ऐसी वाहियात चीजों में नहीं पड़ना।

गोविंदा ने मुझे पहले ही फैमिली मैटर को पब्लिक में ना उछालने की सलाह दी है लेकिन कुछ लोग पब्लिसिटी चाहते हैं और ये हमेशा इश्यू बनाते हैं। ये सब कृष्णा की तरफ से सबसे पहले होता है। हमें फुटेज की जरूरत नहीं है जिन्हें फुटेज चाहिए होती है, वो ही इस तरह की हरकत करते हैं। ये हजार बार हो चुका है कि कृष्णा माफी मांगने के लिए तैयार रहते हैं और कई बार मैंने पैचअप किया भी है लेकिन हम बुरी चीजें बार-बार इग्नोर नहीं कर सकते हैं, हमारा भी आत्म सम्मान है।

क्यों भड़कीं सुनीता?

दरअसल, कश्मीरा ने पिछले दिनों गोविंदा और सुनीता को लेकर कहा था कि वो दोनों उनकी लाइफ में पिछले पांच साल से एग्जिस्ट ही नहीं करते। कश्मीरा ये भी बोली थीं कि वो एक्टर की पत्नी के तौर पर नहीं पहचानी जाती हैं बल्कि उन्होंने अपने दम पर अपना मुकाम हासिल किया है। ये सुनीता कौन है? कश्मीरा की इन्हीं बातों से तिलमिलाकर सुनीता ने अपना रिएक्शन दिया है।

पिछले दिनों जब गोविंदा और उनकी पत्नी सुनीता 'द कपिल शर्मा शो' में मेहमान बने तो कृष्णा उस एपिसोड की शूटिंग में नहीं पहुंचे। इसके बाद बात इतनी बढ़ गई कि सुनीता ने कह दिया कि वो दोबारा कृष्णा की कभी शक्ल नहीं देखना चाहती हैं।

कृष्णा ने मांगी थी माफी

मामी सुनीता की बातें सुनकर कृष्णा बेहद आहत हुए थे। उन्होंने एक इंटरव्यू में कहा, 'मैं जानता हूं कि मामी ने मेरे बारे में कई सारी बातें कही हैं। बेशक बुरा लगता है। लेकिन अब मुझे लगता है कि वो बेहद गुस्सा हैं क्योंकि वो मुझे सबसे ज्यादा प्यार भी करते हैं। मैं उसका चेहरा नहीं देखना चाहती जैसी फिल्मी बातें करना ये दिखाता है कि वो कितने आहत हुए हैं और गुस्सा भी आप उनसे ही होते हो जिनसे आप प्यार करते हो। ये शब्द केवल मां-बाप ही बोल सकते हैं जब वो अपने बच्चों से नाराज होते हैं।

मैं कहना चाहूंगा-आई लव यू मामा और मामी। मैं उनसे माफी मांगना चाहता हूं। मैंने कई बार कोशिश की लेकिन उन्हें मेरी माफी कबूल नहीं है और इसी से समस्या है। मैं नहीं जानता कि वो मुझे माफ़ क्यों नहीं करना चाहते जबकि मैं उनके बच्चे जैसा हूं। कई बार मैंने इंटरव्यूज में कहा कि हम अपने मतभेद दूर कर लेंगे और उन्होंने भी ये बात कही लेकिन अब तक हमारे बीच अनबन है। मामा-मामी मैं आपसे बहुत प्यार करता हूं। आपकी ये दुश्मनी मुझे बहुत परेशान करती है। मैं अंदर से दुखी हूं । वो मेरे पेरेंट्स जैसे हैं।'

कश्मीरा शाह के ट्वीट से शुरू हुआ था यह विवाद

बता दें कि पिछले काफी सालों से कृष्णा अभिषेक और गोविंदा के बीच विवाद की खबरें सुर्खियों में रही हैं। यह तब शुरू हुआ जब 2018 में कृष्णा की वाइफ कश्मीरा शाह ने ट्वीट किया था कि कुछ लोग पैसों के लिए नाचते हैं। इस ट्वीट पर सुनीता आहूजा ने कहा कि यह ट्वीट गोविंदा के खिलाफ किया गया है। इसके बाद गोविंदा और सुनीता ने कृष्णा और कश्मीरा से सभी संबंध खत्म कर लिए। 2019 में भी जब गोविंदा, सुनीता और उनकी बेटी टीना कपिल शर्मा के शो पर आए थे तब भी कृष्णा शो में नहीं आए थे क्योंकि सुनीता उनके साथ स्टेज शेयर नहीं करनी चाहती थीं।