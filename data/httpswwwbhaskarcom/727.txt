Hindi News

Women

Cases Of Mass Rape Surfaced In These Countries

WHO के 21 कर्मचारियों ने किया कई मरीजों से रेप: दुनिया के कई देशों की लड़कियों ने जब लड़ी इंसाफ की जंग, अमेरिका में सरेआम फाड़े कपड़े तो भारत में भीड़ ने नाबालिग को किया मॉलेस्ट

एक दिन पहले



कॉपी लिंक

मास रेप के केसेज

कांगो में महिलाओं और नाबालिग बच्चियों के साथ "मास रेप' का मामला सामने आया है। 83 आरोपियों में विश्व स्वास्थ्य संगठन (डब्ल्यूएचओ) के 21 वर्कर्स हैं, जिन्होंने डेमोक्रेटिक रिपब्लिक ऑफ कांगो में इबोला के प्रकोप से निपटने के दौरान महिलाओं और लड़कियों का यौन शोषण किया। इसमें रेप के नौ आरोप शामिल हैं। बलात्कार और उत्पीड़न की ये घटनाएं 2018 से 2020 के बीच की हैं। इस मामले में पीड़िताओं ने हार नहीं मानी और दबाव बनाते हुए इस मामले को अंजाम तक पहुंचाया।

नौकरी के वादे के बदले किया यौन शोषण

पचास से अधिक स्थानीय महिलाओं ने यौन शोषण की शिकायत की थी। एक स्वतंत्र आयोग ने जांच के बाद 35 पन्नों की रिपोर्ट पेश की। इसके बाद मामले की जांच की गई। पीड़ित दर्जनों महिलाओं ने आरोप लगाया था कि उन्हें सेक्स के बदले काम की पेशकश की गई थी। डब्ल्यूएचओ महानिदेशक टेड्रोस अदनोम घेबियस ने इन घटनाओं 'अक्षम्य' करार दिया है। उन्होंने कहा है कि उनकी प्राथमिकता है कि गुनहगारों को सजा मिले।

कांगो की रेप संबंधी जांच रिपोर्ट ने उन मामलों की याद को ताजा कर दिया है जिसमें बड़े पैमाने पर महिलाओं को शिकार बनाया गया। ऐसी घटनाओं में सामूहिक तौर पर महिलाओं को यौन हिंसा का शिकार बनाया जाता है। कभी कभी बच्चों को भी इस तरह से निशाना बनाया जाता है। मास सेक्सुअल असॉल्ट में कार्यक्रमों या पब्लिक प्लेसेज पर महिलाओं को गलत तरीके से टच, मोलेस्ट और बलात्कार करना शामिल है।

मिस्र और जर्मन में मास सेक्सुअल असॉल्ट



मिस्र में ऐसे कई घटनाएं हुईं जिन्होंने दुनियाभर की मीडिया का ध्यान खींचा। जर्मनी में भी न्यू ईयर सेलिब्रेशन के दौरान मास सेक्सुअल असॉल्ट की घटनाएं रिपोर्ट की गई हैं। एक रिपोर्ट के मुताबिक जर्मनी के कोलोन शहर में 2016 में नए साल की पूर्व संध्या पर कार्यक्रमों के दौरान बड़े पैमाने पर यौन उत्पीड़न की घटनाएं हुईं।

भारतः गुवाहाटी में बार के बाहर किशोरी से छेड़छाड़

गुवाहाटी में 9 जुलाई 2012 को एक ही घटना देखने को मिली थी। शहर में एक बार के बाहर पुरुषों की भीड़ ने एक किशोरी के साथ छेड़छाड़ करती रही। पुलिस के मौके पर पहुंचने से पहले किसी ने भीड़ को रोकने की कोशिश नहीं की। इनमें से कई को बाद में वीडियो फुटेज के आधार पर अरेस्ट किया गया। न्यूज़ लाइव के एक स्थानीय टीवी पत्रकार पर भीड़ को उकसाने का आरोप लगा जिसे बाद में उसे भी गिरफ्तार कर लिया गया। इसके अलावा 2017 में बेंगलुरु में न्यू ईयर के मौके पर काफी संख्या में लड़कियों से सामूहिक छेड़छाड़ हुई। इस केस में पुलिस की हीलाहवाली साफ देखने को मिली।

गुजरात में महिलाओं के साथ हुई हैवानियत

गुजरात दंगे के दौरान भी महिलाओं को निशाना बनाकर रेप करने के मामले में सामने आए। सिविल सोसायटी की रिपोर्टों में बताया गया कि दंगा के दौरान मास रेप को अंजाम दिया गया। महिलाओं को आग के हवाले कर दिया गया। बुरी तरह से घायल कर दिया गया। "कम्युनल वायलेंस इन गुजरात, इंडिया: इम्पैक्ट ऑफ सेक्सुअल वायलेंस एंड रेसपॉन्सबिलिटीज ऑफ द हेल्थ केयर सिस्टम' में रेनू खन्ना ने ऐसी कई घटनाओं का जिक्र किया है। इनमें से कई मामलों में आद भी अदालत में लड़ाई जारी है।

पाकिस्तानः टीवी प्रजेंटर के साथ छेड़छाड़, महिला के सरेआम कपड़े फाड़े

ब्रिटिश टेलीविजन प्रजेंटर सायरा खान ने 2016 में आरोप लगाया था ति 2007 में बीबीसी के लिए एक डाक्यूमेंट्री की शूटिंग के दौरान पाकिस्तान में भीड़ ने उनका यौन उत्पीड़न किया था। उन्होंने बीबीसी पर इस अटैक को नज़रअंदाज़ करने का आरोप लगाया। इसी तरह 14 अगस्त 2021 को, पाकिस्तान के स्वतंत्रता दिवस पर लाहौर के ग्रेटर इकबाल पार्क में मीनार-ए-पाकिस्तान के पास सैकड़ों पुरुषों ने एक महिला टिकटॉकर पर हमला किया, उसके कपड़े फाड़ दिए, उसका यौन उत्पीड़न किया।

अमेरिका में भीड़ में घुस महिलाओं के कपड़े फाड़े, छेड़छाड़ की

जुलाई 1999 में हुए वुड स्टॉक में मास असॉल्ट और गैंगरेप मामले की जांच अभी अमेरिका में की जा रही है। इसमें डिजिटल रेप का मामला भी शामिल है। वॉशिंगटन पोस्ट की रिपोर्ट के मुताबिक एक चश्मदीद ने बताया कि उसने पांच पुरुषों को एक महिला का रेप करते देखा था। इसी तरह 11 जून 2000 को न्यूयॉर्क में एक कार्यक्रम के दौरान पुरुषों के एक गुट ने 44 महिलाओं का यौन उत्पीड़न किया। आरोपी गुट में करीब 60 पुरुष शामिल थे। इस मामले में अमेरिकी पुलिस का काफी आलोचना हुई थी। वॉशिंगटन में फरवरी 2001 में, पुरुषों के समूह महिलाओं के साथ छेड़खानी की। उनके कपड़े फाड़े। ऐसे कई मामले हैं जिनमें महिलाओं ने हिम्मत दिखाई और आगे बढ़कर इन मामलों को रिपोर्ट किया। मीटू में कई ताकतवर और प्रभावशाली शख्सियतों के घिरने पर भी महिलाएं हिम्मत और भरोसे के साथ अपनी लड़ाई लड़ती रहीं। कई बार इन्हें जांच एजेंसियों और न्याय एजेंसियों का सहारा मिला तो कई बार वहां भी इन्हें मुश्किल लड़ाई लड़नी पड़ी। पर इन्होंने हार नहीं मानी। इनमें से कई मामलों को सोशल मीडिया और दूसरे मंचों पर लोगों का भी समर्थन मिला। बेंगलुुरु जैसी घटनाओं के बाद I Will Go Out हैशटैग से लोगों ने पुलिस पर कार्रवाई का दबाव बनाया और अपनी लड़ाई को मुकाम तक पहुंचाया।