Business News

China Is Facing Power Crisis, Production Stopped In Many Factories, Malls Closed, People Are Not Even Allowed To Heat Water

बिजली संकट से जूझ रहा चीन: कई फैक्ट्रियों में प्रोडक्शन रोका, मैन्युफैक्चरिंग पर पड़ा बिजली कटौती का असर

2 दिन पहले



कॉपी लिंक

चीन इस समय एक बड़े बिजली संकट से जूझ रहा है। चीन के लिए सबसे बड़ा संकट ये है कि मैन्युफैक्चरिंग पर बड़ा असर पड़ा है, क्योंकि फैक्ट्रियों को उनकी जरूरत के मुताबिक बिजली नहीं मिल पा रही है। पिछले कुछ दिनों में चीनी सरकार ने बिजली के उपयोग पर रोक लगा दी है और कारखाने के उत्पादन को सीमित कर दिया या रोक दिया है। जबकि सेवाओं के विस्तार के रूप में कोविड -19 का प्रकोप कम हो गया है।

सितंबर में चीन का PMI 49.6 रहा

बिजली कटौती का असर चीन की मैन्युफैक्चरिंग पर भी दिखा है। सितंबर में चीन की मैन्युफैक्चरिंग में कमी आई है। सितंबर में मैन्युफैक्चरिंग पर्चेजिंग मैनेजर्स इंडेक्स (PMI) 49.6 रहा, जो कि अगस्त में 50.1 था। 50 अंक से नीचे उत्पादन गिरावट का संकेत है। एशिया में अन्य देशों की अर्थव्यवस्थाएं भी सप्लाई चैन की समस्या के जूझ रही है। जिसका सीधा असर उत्पादन पर पड़ रहा है। आंकड़ों से पता चलता है कि अगस्त में जापान का औद्योगिक उत्पादन लगातार दूसरे महीने गिरा है।

PMI डेटा जारी होने के बाद पिनपॉइंट एसेट मैनेजमेंट के मुख्य चीफ इकोनॉमिस्ट झिवेई झांग ने कहा कि चीन की चौथी तिमाही में इकोनॉमिक ग्रोथ सरकारी नीतियों में बदलाव के बिना और धीमी हो जाएगी और मंदी की गति तेज हो सकती है।

ग्लोबल बिजनेस पर पड़ सकता है असर

चीन में उत्सर्जन में कटौती का लक्ष्य तय किया है। इससे देश की आर्थिक विकास और ग्लोबल बिजनेस पर दबाव पड़ सकता है। चीन का करीब आधा क्षेत्र बीजिंग द्वारा निर्धारित ऊर्जा खपत लक्ष्यों से चूक गया है और अब बिजली के उपयोग को रोकने के लिए दबाव में हैं। सबसे अधिक प्रभावित होने वालों में जिआंगसू, झेजियांग और ग्वांगडोंग हैं। ये तीनों इंडस्ट्रियल पावरहाउस हैं और चीन की अर्थव्यवस्था में इसका एक तिहाई योगदान है।

कुछ महीने में इकॉनमी ग्रोथ में कमी आई

चीन की अर्थव्यवस्था पिछले साल कोविड महामारी से आई मंदी से तेजी से उबरी, लेकिन हाल के कुछ महीनों में इकोनॉमी ग्रोथ में कमी आई है। इसके मैन्युफैक्चरिंग सेक्टर पर बढ़ती लागत, उत्पादन में समस्या और बिजली कटौती की मार पड़ी है। कई शहरों में बढ़ते कोविड -19 के मामलों का भी मैन्युफैक्चरिंग और सर्विसेज सेक्टर पर असर पड़ा है।

NBS के एक वरिष्ठ सांख्यिकीविद् झाओ किंघे ने कहा कि सितंबर में उच्च ऊर्जा खपत वाले उद्योगों में व्यापार की कम मात्रा जैसे कारकों के कारण, मैन्युफैक्चरिंग PMI से नीचे गिर गया। उच्च ऊर्जा खपत वाले उद्योगों के दोनों इंडेक्स 45.0 से कम हैं, जो आपूर्ति और मांग में गिरावट के संकेत देते हैं।

कोयले की कीमतें रिकॉर्ड ऊंचाई पर पहुंची

कोयले की कमी, सख्त उत्सर्जन मानकों और मैन्युफैक्चरर्स और इंडस्ट्री की मजबूत मांग ने कोयले की कीमतों को रिकॉर्ड ऊंचाई पर पहुंचा दिया और कम से कम 20 प्रांतों और क्षेत्रों में बिजली के उपयोग पर व्यापक प्रतिबंध लगा दिया गया है। कच्चे माल की ऊंची कीमतों, विशेष रूप से मेटल और सेमीकंडक्टर्स की कीमतों ने भी मैन्युफैक्चरर्स के मुनाफे पर दबाव डाला है। अगस्त में चीन की औद्योगिक फर्म्स की आय लगातार छठे महीने कम रही।

विदेशी कंपनियां चीन में निवेश करने से कतरा रहीं

चीन में बिजली संकट के चलते अब विदेशी कंपनियां वहां निवेश करने से कतरा रही है। एशिया पर्सपेक्टिव के पार्टनर जोहान एनेल ने कहा कि कुछ कंपनियां चीन में निवेश को लेकर एकदम तैयार थी। लेकिन वे अब आगे नहीं बढ़ने का विकल्प चुन सकते हैं। एशिया पर्सपेक्टिव एक कंसल्टिंग फर्म है जो मुख्य रूप से पूर्वी और दक्षिण पूर्व एशिया में काम करने वाली उत्तरी यूरोपीय कंपनियों के साथ काम करती है।