Hindi News

Entertainment

Bollywood

Kangana Ranaut Met UP Chief Minister Yogi Adityanath

CM से मुलाकात: मुख्यमंत्री योगी आदित्यनाथ से मिलीं कंगना रनोट, बोलीं- हमारे पास उत्तर प्रदेश के एक तपस्वी राजा श्री राम चंद्र थे और अब हमारे पास योगी आदित्यनाथ हैं

4 घंटे पहले



कॉपी लिंक

बॉलीवुड एक्ट्रेस कंगना रनोट ने शुक्रवार को लखनऊ में उत्तर प्रदेश के मुख्यमंत्री योगी आदित्यनाथ से मुलाकात की। मुलाकात के दौरान मुख्यमंत्री ने उन्हें एक चांदी का सिक्का भेंट किया जिसका इस्तेमाल 'राम जन्म भूमि पूजन' के लिए किया जाता था। कंगना ने सोशल मीडिया के जरिए अपने फैन्स के साथ इसकी कुछ फोटो और वीडियोज साझा कर अपनी खुशी व्यक्त की। कंगना ने कुल तीन पोस्ट शेयर किए हैं।

कंगना मिलीं मुख्मंत्री योगी आदित्यनाथ जी से

कंगना ने अपने पहले पोस्ट के कैप्शन में लिखा, "उत्तर प्रदेश के मुख्मंत्री योगी आदित्यनाथ जी से मिलना काफी शानदार रहा। वो बेहद विनम्र और प्रेरणादायी शख्स हैं। इतनी कम उम्र में इस तरह के प्यारे लीडर को पाना देश की जनता के लिए वाकई में कितनी बड़ी प्रिवलेज है।"

कंगना ने 'तेजस' की शूटिंग के लिए दिया मुख्यमंत्री को धन्यवाद

कंगना ने वहीं अपने दूसरे पोस्ट के कैप्शन में लिखा, "मैं उत्तर प्रदेश सरकार को हमारी फिल्म (तेजस) की शूटिंग में उनके सहयोग के लिए धन्यवाद देती हूं और माननीय मुख्यमंत्री को उनके आगामी चुनावों के लिए शुभकामनाएं भी देती हूं। मैंने इस बात पर जोर दिया कि हमारे पास उत्तर प्रदेश के एक तपस्वी राजा श्री राम चंद्र थे और अब हमारे पास योगी आदित्यनाथ हैं, आपकी सरकार बनी रहे महाराज जी।" इसके साथ ही कंगना ने आगे बताया कि सीएम योगी ने उन्हें वो सिक्का भी भेंट में दिया जो राम जन्म भूमि पूजन में इस्तेमाल हुआ था।

योगी आदित्यनाथ ने कंगना को भेट में दिया एक सिक्का

कंगना ने अपने तीसरे पोस्ट में लिखा, "ऑनरेबल चीफ मिनिस्टर जी मुझे सिक्का गिफ्ट करते हुए जो राम जन्म भूमि पूजन में इस्तेमाल हुआ था। मैं राम मंदिर पर अयोद्धया नाम की एक फिल्म बना रही हूं। यह एक अच्छा शगुन है, जिसे हम आशीर्वाद भी कहते हैं.. जय श्री राम।"

'द इनकार्नेशन सीता' में देवी सीता की भूमिका में नजर आएंगी कंगना

कंगना आने वाले महीनों में, फिल्म 'धाकड़', 'मणिकर्णिका रिटर्न्स: द लीजेंड ऑफ डिड्डा' और 'इमरजेंसी' जैसी फिल्मों की शूटिंग में व्यस्त रहेंगी। 'तेजस' में कंगना भारतीय वायुसेना की फाइटर पायलट के किरदार में नजर आएंगी। वहीं 'धाकड़' में वो एक सीक्रेट एजेंट का रोल निभाती नजर आएंगी। हाल ही में, उन्होंने घोषणा की थी कि वो पीरियड ड्रामा फिल्म 'द इनकार्नेशन सीता' में देवी सीता की भूमिका निभाएंगी।