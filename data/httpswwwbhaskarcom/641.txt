Hindi News

Tech auto

World Fastest Electric Car Charger Launch By Swiss Company ABB

दुनिया का सबसे तेज ईवी चार्जर: कंपनी का दावा सिर्फ 3 मिनट के चार्ज से 100 किमी की रेंज देंगी ई-कार, 15 मिनट में फुल चार्ज भी हो जाएंगी

नई दिल्ली 2 दिन पहले



कॉपी लिंक

स्विटजरलैंड की कंपनी ABB ने दुनिया का पहला सबसे तेज इलेक्ट्रिक कार चार्जर बनाया है। कंपनी का दावा है कि ये चार्जर 15 मिनट या उससे भी कम समय में इलेक्ट्रिक कार को फुल चार्ज कर देगा है। साथ ही किसी इलेक्ट्रिक कार को 3 मिनट चार्ज करने पर उसमें 100 किमी की रेंज मिलेगी। इस चार्जर का नाम टेरा 360 मॉड्यूलर है, इसमें मैक्सिमम 4 व्हीकल को एक साथ चार्ज किया जा सकता है।

EV बैटरी के चार्जिंग स्टेटस का पता चलेगा

ABB ने कहा कि नया टेरा 360 चार्जर का इनोवेटिव लाइटिंग सिस्टम यूजर्स को EV बैटरी के चार्जिंग स्टेटस और EV को पूरी तरह चार्ज होने में लगने वाले समय को दिखाता है। दुनिया का सबसे स्पीड EV टेरा 360 चार्जर कम जगह लेते हैं, जिसे छोटी प्लेस पार्किंग और ऑफिस कॉम्प्लेक्स या मॉल जैसे लगभग किसी कॉमर्शियल प्लेस में भी लगाया जा सकता है।

चार्जर में मैक्सिमम 360 किलोवॉट का आउट पुट मिलेगा

ABB यानी कि ASEA Brown Boveri जो ट्रकों, जहाजों और रेलवे जैसे कॉमर्शियल व्हीकल के अलावा इलेक्ट्रिक व्हीकल के बुनियादी ढांचे और चार्जिंग के लिए इलेक्ट्रिक सुविधा मुहैया कराता है। ABB के अनुसार नया चार्जर का मैक्सिमम आउट पुट 360 किलोवॉट का है।

ABB ने 2010 में ईवी मार्केट में कदम रखा था

ABB ने 2010 में ईवी मार्केट में कदम रखा था और आज इसके 88 से ज्यादा मार्केट में इसके 4.60 लाख से ज्यादा इलेक्ट्रिक व्हीकल चार्जर बेचे है। इसमें 21 हजार से ज्यादा DC फास्ट चार्जर और 4.40 लाख AC चार्जर शामिल हैं इनमें चार्ज डॉट के जरिए बेचे गए चार्जर भी शामिल हैं। ABB इस साल के अंत तक नया टेरा 360 चार्जर को यूरोप में सप्लाई करना शुरू करेगी। बाद में यह अगले साल तक अमेरिका, लैटिन अमेरिका और एशिया के देशों मिलेगा।

नॉर्मल इलेक्ट्रिक कार चार्ज करने में लगभग 8 घंटे लगेंगे

एक इलेक्ट्रिक कार को चार्ज करना का समय बैटरी की साइज और चार्जिंग पॉइंट की स्पीड पर निर्भर करता है। एक इलेक्ट्रिक कार को चार्ज करने में कम से कम 30 मिनट या 12 घंटे से ज्यादा का समय लग सकता है। देखा जाए तो नॉर्मली एक इलेक्ट्रिक कार की 60 kWh की बैटरी को 7kW की कैपेसिटी वाले चार्जर से चार्ज करें तो कार को फुल चार्ज होने में 8 घंटे लगते हैं।