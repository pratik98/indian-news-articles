Hindi News

Tech auto

Apple IPhone 13, Tesla Suppliers Halt Production In China Amid Power Pinch

आईफोन 13 सीरीज की डिलीवरी में देरी: एपल की नई सीरीज के लिए करना पड़ेगा इंतजार, बिजली की कमी से कंपनी का चीन में रुका प्रोडक्शन

नई दिल्ली 5 दिन पहले



कॉपी लिंक

एपल ने हाल ही में आईफोन 13 सीरीज लॉन्च की है। जो लोग आईफोन 13 सीरीज खरीदना चाहते हैं उनके लिए बुरी खबर है। उन्हें आईफोन की डिलीवरी के लिए 2 महीने तक का इंतजार करना पड़ सकता है।

दरअसल आईफोन की ज्यादा डिमांड की वजह से नए आईफोन की सप्लाई में देरी हो रही है। साथ ही चीन में बिजली की कमी से एपल सहित टेस्ला के प्रोडक्शन पर भी असर पड़ रहा है।

आईफोन 13 प्रो के लिए 4 हफ्ते का इंतजार करना पड़ेगा

JP मॉर्गन और क्रेडिट सुइस के विश्लेषक का कहना है कि जिन्होंने ऑनलाइन प्लेटफॉर्म से नया मॉडल ऑर्डर किया है उन्हें आईफोन 13 प्रो के लिए 4 हफ्तों और प्रो मैक्स के लिए 2 हफ्तों से ज्यादा का इंतजार करना पड़ सकता है।

अमेरिका में आईफोन का यह तीसरा शिपमेंट होगा। पहले हफ्ते की 7 से 20 दिन की तुलना में आईफोन 13 सीरीज की डिलीवरी दूसरे हफ्ते में 19 से 34 दिन की होगी। ये वेटिंग पीरियड आईफोन 12 सीरीज की तुलना में बहुत ज्यादा है।

ज्यादा डिमांड और प्रोडक्ट सप्लाई की समस्या बनी वजह

एपल के पार्टनर वेरिजोन, वोडाफोन UK और बेस्ट बाय ने ट्विटर पर ग्राहकों को हाई डिमांड और प्रोडक्ट सप्लाई की समस्या बताया है। एक यूजर्स ने सोशल मीडिया में बताया की उसे आईफोन 13 प्रो मैक्स की डिलीवरी 30 अक्टूबर तक डिलीवरी करने को कहा जा रहा इसकी वजह से वह आर्डर को कैंसिल कर सकता है।

चीन में बिजली सप्लाई की कमी से भी असर पड़ेगा

चीन में एपल और टेस्ला के प्रोडक्ट को बेचने वाले सप्लायर का कहना है कि उन्हें रविवार को चीन सरकार की बिजली खपत के कड़े नियम की वजह से अपने प्रोडक्शन को रोकना पड़ा। एपल सप्लायर यूनिमिक्रॉन टेक्नोलॉजी कॉर्प ने बताया कि चीन में उसके तीन सहायक कंपनी हैं। जिनकी बिजली आपूर्ति रोक दी गई है। जिसकी वजह से प्रोडक्शन बंद करना पड़ा रहा है।

5 दिन तक प्रोडक्शन बंद रहेगा

कंपनी का प्रोडक्शन 26 से 30 सितंबर तक बंद रहेगा। साथ ही फॉक्सकॉन के एक सहयोगी ईशान प्रिसिजन इंजीनियरिंग ने 4 दिन और कॉनक्रॉफ्ट होल्डिंग जो आईफोन के लिए स्पीकर बनाती है उसका 5 दिन का प्रोडक्शन बंद रहेगा।

विश्लेषक ने बिजली की कटौती की वजह कोयले की सप्लाई में कमी और कड़े उत्सर्जन नियम को बताया है। इसकी वजह से चीन के कई क्षेत्रों में बिजली की कमी देखी जा रही है।