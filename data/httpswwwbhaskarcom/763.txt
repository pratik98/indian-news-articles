Hindi News

International

Jeff Bezos Gives Priority To Company Over Employees; Women Are Being Called Baby Girl, Baby Doll, Sweetheart

जेफ बेजोस पर उनके 21 कर्मियों का गंभीर आरोप: कर्मियों को छोड़ कंपनी को प्राथमिकता देते हैं जेफ बेजोस; महिलाओं को बेबी गर्ल, बेबी डॉल, स्वीटहार्ट बोला जा रहा

9 घंटे पहले



कॉपी लिंक

जेफ बेजोस पर गंभीर आरोप लगाते हुए कर्मचारियों का कहना है कि ब्लू ओरिजिन का माहौल बहुत खराब है।

दुनिया के सबसे अमीर व्यक्ति जेफ बेजोस की ‘ब्लू ओरिजिन’ कंपनी 12 अक्टूबर को अंतरिक्ष में दूसरी मानव उड़ान भरेगी। लेकिन इससे पहले कंपनी के 21 वरिष्ठ कर्मचारियों ने जेफ बेजोस पर गंभीर आरोप लगाए हैं। कर्मचारियों का कहना है कि ब्लू ओरिजिन का माहौल बहुत खराब है। बेजोस स्पेस एक्स के मालिक एलन मस्क और वर्जिन गैलेक्टिक के फाउंडर रिचर्ड ब्रेनसन को पीछे छोड़ने की होड़ में लगे हैं।

कर्मचारियों पर दवाब बढ़ा रहे बेजोस

इसके चलते वे कर्मचारियों को छोड़ सिर्फ कंपनी को प्राथमिकता देते हैं। इससे कर्मचारी तनाव में काम करने को मजबूर हैं। वहीं, कंपनी के पूर्व हेड ऑफ एंप्लॉई कम्युनिकेशन एलेक्जेंड्रा ने महिला उत्पीड़न के मुद्दे को प्रमुखता से उठाया। उन्होंने कहा- ‘स्पेस कंपनी में पुरुषों का प्राथमिकता दी जाती है। यहां महिलाएं सुरक्षित नहीं हैं। महिला कर्मचारी आए दिन यौन उत्पीड़न का शिकार हो रही हैं। महिलाओं को ‘बेबी गर्ल’, ‘बेबी डॉल’ या ‘स्वीटहार्ट’ कहकर बुलाया जाता है। कंपनी के बड़े अधिकारी महिला कर्मचारियों से उनके निजी पलों के बारे में पूछते हैं।’

वहीं, ब्लू ओरिजिन के प्रवक्ता ने इन आरोपों को खारिज कर दिया। उन्होंने कहा- ‘एलेक्जेंड्रा को कंपनी से दो साल पहले निकाला जा चुका है। ब्लू ओरिजिन के किसी भी कर्मचारी के साथ भेदभाव या उत्पीड़न जैसी कोई घटना नहीं होती। इन सबसे बचने और शिकायत करने के लिए कंपनी ने कर्मचारियों को हॉटलाइन की सुविधा दे रखी है। यह 24 घंटे चालू रहती है। इस पर शिकायत मिलते ही कंपनी एक्शन लेती है।’

महिलाओं से राय नहीं लेने देते हैं कंपनी के अधिकारी

दावा है कि कंपनी के अधिकारी महिलाओं से राय तक नहीं लेते। एलेक्जेंड्रा ने कहा कि ब्लू ओरिजिन के एक अधिकारी ने नासा की पूर्व अंतरिक्ष यात्री से कहा था कि आपको महिलाओं के बजाय मुझसे राय लेनी चाहिए, क्योंकि मैं एक पुरुष हूं और महिलाओं से बेहतर राय दे सकता हूं।