Hindi News

Sports

Cricket

Ipl

IPL 2021 Royal Challengers Bangalore V Rajasthan Royals; Dream11 Team Fantasy Playing XIs | PBKS Vs RR Predicted Playing 11 Today's Match

IPL फेज-2 राजस्थान Vs बेंगलुरु फैंटेसी-11 गाइड: RR के पास सैमसन-लोमरोर, RCB के लिए मैक्सवेल अहम; श्रेयस गोपाल होंगे की-प्लेयर

IPL 2021 फेज-2 में आज राजस्थान रॉयल्स का सामना रॉयल चैलेंजर्स बेंगलुरु से होगा। दोनों टीमों के बीच ये मैच दुबई के मैदान पर खेला जाएगा। चलिए जानने की कोशिश करते हैं कि इस रॉयल मुकाबले के लिए फैंटेसी-11 के लिहाज से कौन-कौन से खिलाड़ी अहम हो सकते हैं।

विकेटकीपर

फैंटेसी-11 में बतौर विकेटकीपर RR से संजू सैमसन और RCB से एबी डिविलियर्स को शामिल किया जा सकता है। सैमसन ने पिछले दोनों मैचों में फिफ्टी लगाई थी। RCB के खिलाफ उन्हें खेलना काफी रास भी आता है। बेंगलुरु के खिलाफ संजू ने 16 मैचों में 142.86 के स्ट्राइक रेट से 280 रन बनाए हैं। डिविलियर्स ने भी RR के खिलाफ 21 मुकाबलों में 648 रन बनाए हैं। पिछले मैचों में डिविलियर्स को स्टार्ट मिला है, लेकिन वह बड़ी पारी नहीं खेल सके हैं। राजस्थान के खिलाफ उनसे आतिशी पारी की उम्मीद की जा सकती है।

बैटर

बल्लेबाजों में विराट कोहली, यशस्वी जायसवाल, देवदत्त पडिक्कल और महिपाल लोमरोर पर दांव लगा सकते हैं। कोहली शानदार फॉर्म में हैं और लगातार दो अर्धशतक लगा चुके हैं। RR के खिलाफ भी उनके बल्ले से 23 मैचों में 554 रन बन चुके हैं। पडिक्कल की बात करें तो आखिरी बार जब वह RR के खिलाफ खेले तो उनके बल्ले से शतक देखने को मिला था। वहीं, जायसवाल और लोमरोर ने अभी तक अपनी बैटिंग से सभी को प्रभावित किया है।

फेज-2 के तीन मैचों में यशस्वी जायसवाल ने जहां 90 रन बनाए हैं, तो महिपाल लोमरोर के बल्ले से 91 रन निकले हैं। पिछले तीन मैचों में लोमरोर ने 6 छक्के लगाए हैं। बैटिंग में चारों खिलाड़ी पॉइंट्स दिला सकते हैं।

ऑलराउंडर्स

ऑलराउंडर्स में आप ग्लेन मैक्सवेल पर दांव लगा सकते हैं। MI के खिलाफ मैक्सवेल ने बल्ले और गेंद दोनों से बेहतरीन प्रदर्शन किया था। मैक्सी ने 37 गेंदों पर 56 रन बनाने के साथ 2 अहम विकेट भी अपनी झोली में डाले थे। इस सीजन में भी उन्होंने 10 मैचों में 300 रन बनाए हैं।

बॉलर्स

बॉलिंग डिपार्टमेंट में युजवेंद्र चहल, चेतन सकारिया, हर्षल पटेल और श्रेयस गोपाल को फैंटेसी-11 का हिस्सा बनाया जा सकता है। IPL 14 में चहल 10 मैचों में 9 विकेट ले चुके हैं और पिछले कुछ मैचों में शानदार लय में भी नजर आए हैं। वहीं, हर्षल ने पिछले मुकाबले में हैट्रिक बनाई थी और 23 विकेट के साथ पर्पल कैप भी उनके पास ही है।

RR के लिए सकारिया अभी तक 11 विकेट ले चुके हैं और औसतन हर मुकाबले में 1 विकेट चटका रहे हैं। श्रेयस गोपाल को अभी तक फेज-2 में आजमाया नहीं गया है, लेकिन टीम को अगर प्लेऑफ की रेस में बने रहना है तो गोपाल को RCB के खिलाफ मौका जरूर देना होगा। श्रेयस ने RCB के खिलाफ 7 मैचों में 14 विकेट भी लिए हैं।