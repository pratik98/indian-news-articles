Hindi News

Tech auto

UBON Launches Sound Aura Wireless Basstube And U&i Launches Picnic Series Speaker; Paytm Announces T20 World Cup Cashback

टेक टूडे अपडेट: यूबॉन ने साउंड ऑरा बासट्यूब तो U&i ने पिकनिक सीरीज स्पीकर लॉन्च किया, पेटीएम पर टी-20 वर्ल्ड कप कैशबैक मिलेगा

नई दिल्ली 4 दिन पहले



कॉपी लिंक

इंडियन इलेक्ट्रॉनिक्स कंपनी यूबॉन ने अपना नया वायरलेस स्पीकर 'साउंड ऑरा' लॉन्च किया है। इस स्पीकर के साथ माइक भी मिलेगा। इसकी कीमत 2,999 रुपए है। U&i ने भी अपना नया ब्लूटूथ ट्रॉली पार्टी स्पीकर लॉन्च किया है। ये दमदार साउंड के साथ आता है। वहीं, पेटीएम ने अपने ग्राहकों के लिए टी-20 वर्ल्ड कप पर 500 रुपए कैशबैक देने का ऐलान किया है। चलिए इन सभी के बारे में एक-एक करके जानते हैं...

यूबॉन साउंड ऑरा स्पीकर के स्पेसिफिकेशन

इस स्पीकर का मॉडल नंबर SP-8005 है। इसे उन यूजर्स के लिए डिजाइन किया गया है जो म्यूजिक सुनने के साथ गाना भी पंसद करते हैं। ये एक तरह का बासट्यूब है। इसमें USB चार्जिंग पोर्ट, बिल्ट-इन-माइक्रोफोन, माइक्रो TF/SD कार्ड, 3.5mm जैक जैसे कनेक्टिविटी ऑप्शन दिए हैं। स्पीकर में 1200mAh की बैटरी मिलेगी, जो सिंगल चार्ज पर 6 घंटे का बैकअप देती है। कंपनी इस पर 6 महीने की वारंटी भी दे रही है।

U&i पिकनिक सीरीज पार्टी स्पीकर

U&i ने अपने स्पीकर के पोर्टफोलियो को बढ़ाते हुए पिकनिक सीरीज का ट्रॉली स्पीकर लॉन्च किया है। ये ब्लूटूथ पार्टी स्पीकर है। जो वायरलेस कराओके माइक के साथ आता है। इसके साथ एक रिमोट भी आएगा जिससे स्पीकर का फुल कंट्रोल मिलता है। इसमें 10,000 वॉट का पावरफुल स्पीकर दिया है। वहीं, फ्रंट पर कलरफुल लाइट्स मिलती हैं। कनेक्टिविटी के लिए इसमें ऑक्स, USB, ब्लूटूथ जैसे ऑप्शन दिए हैं। इसमें रिचार्जेबल बैटरी मिलेगी। स्पीकर की कीमत 15,999 रुपए है। कंपनी इस पर 12 महीने की वारंटी भी दे रही है।

पेटीएम का टी-20 वर्ल्ड कप कैशबैक ऑफर

टी-20 वर्ल्ड कप को देखते हुए पेटीएम अपने ग्राहकों के लिए 500 रुपए का कैशबैक ऑफर लेकर आई है। इस ऑफर का फायदा सभी कंपनियों के DTH रिचार्ज पर मिलेगा। यानी आप टाटा स्काई, एयरटेल डिजिटल टीवी, डिश टीवी, D2H और सन डायरेक्ट पर रिचार्ज कराते हैं तब इस ऑफर के लिए वैलिड हो जाएंगे। यूजर को सिर्फ DTH रिचार्ज के वक्त "CRIC2021" प्रोमोकोड का इस्तेमाल करना है। यूजर रिचार्ज का पेमेंट पेटीएम वॉलेट, UPI, नेटबैंकिंग, डेबिट कार्ड, क्रेडिट कार्ड किसी भी प्लेटफॉर्म से कर सकता है।