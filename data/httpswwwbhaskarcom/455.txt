Hindi News

Career

Delhi Government Will Implement 'patriotic Curriculum' In Private Schools, Chief Minister Kejriwal Will Launch It On September 28

शिक्षा निदेशालय की घोषणा: दिल्ली सरकार स्कूलों में लागू करेगी 'देशभक्ति पाठ्यक्रम', मुख्यमंत्री केजरीवाल 28 सितंबर को करेंगे इसकी लॉन्चिंग

7 दिन पहले



कॉपी लिंक

दिल्ली सरकार, 28 सितंबर से राजधानी के सरकारी स्कूलों में नर्सरी से कक्षा 12 तक के छात्रों को "सक्रिय और प्रतिबद्ध नागरिक बनने" में मदद करने के लिए देशभक्ति करिकुलम लागू करने जा रही है। देशभक्ति करिकुलम छत्रसाल स्टेडियम में आयोजित एक कार्यक्रम में मुख्यमंत्री अरविंद केजरीवाल द्वारा लॉन्च किया जाएगा।

शिक्षा निदेशालय ने कहा, " देशभक्ति करिकुलम मुख्यमंत्री अरविंद केजरीवाल द्वारा शहीद भगत सिंह (28 सितंबर) की जयंती पर लॉन्च किया जाएगा। लॉन्च के बाद, देशभक्ति पाठ्यक्रम स्कूलों में शिक्षकों द्वारा शारीरिक रूप से स्कूल खुलने पर हर कक्षा में (नर्सरी से कक्षा 12 तक) लागू होगा।”

9वी से 12वी के छात्रों को देशभक्ति करिकुलम पढ़ाया जाएगा

पिछले महीने दिल्ली आपदा प्रबंधन प्राधिकरण (DDMA) के निर्देश के आधार पर, केवल कक्षा 9 से 12 के छात्रों को कक्षाओं के लिए स्कूलों में लौटने की अनुमति है। वहीं शिक्षा विभाग के एक वरिष्ठ अधिकारी ने कहा कि, “अभी के लिए, स्कूल आ रहे कक्षा 9 से 12 तक के छात्रों को पाठ्यक्रम पढ़ाया जाएग। एक बार स्कूल फिर से खुलने के बाद ही बाकी छात्रों को पाठ्यक्रम पढ़ाया जाएगा।”

हर दिन एक देशभक्ति का 1 पीरियड होगा

इस सर्कुलर में कहा गया है कि नर्सरी से कक्षा 8 तक के छात्रों के लिए हर दिन एक देशभक्ति पीरियड होगा, और कक्षा 9 से 12 के वरिष्ठ छात्रों के लिए प्रति सप्ताह दो कक्षाएं होंगी। DoE ने अपने सर्कुलर में कहा है कि, “प्रत्येक देशभक्ति पीरियड पांच मिनट के 'देशभक्ति ध्यान' से शुरू होगा, जहां शिक्षक और छात्र माइंडफुलनेस की प्रैक्टिस करेंगे। देश, स्वतंत्रता सेनानियों और किन्हीं पांच व्यक्तियों के प्रति आभार को रिफ्लेक्ट करेंगे, जिन्हें वे देशभक्त मानते हैं, और उनके सम्मान की शपथ लेंगे।”

जून और जुलाई के बीच करिकुलम बनाया गया

अधिकारियों के मुताबिक, इस साल जून और जुलाई के बीच करिकुलम को डेवलप करने और पायलट चलाने में 41 सलाहकार शिक्षकों, नौ एनजीओ पार्टनर और एक्सपर्ट्स ने महत्वपूर्ण भूमिका निभाई। पायलट रन का संचालन दिल्ली सरकार के स्कूली शिक्षकों के एक कोर ग्रुप द्वारा ऑनलाइन प्लेटफॉर्म पर 20 स्कूलों में विभिन्न कक्षाओं के 250 से अधिक छात्रों के साथ किया गया था।

3 देशभक्ति नोडल शिक्षक अधिकारी होंगे नियुक्त

गौरतलब है कि करिकुलम के सुचारू कार्यान्वयन को सुनिश्चित करने के लिए, निदेशालय ने स्कूलों को तीन-वर्ग समूहों के लिए प्रत्येक स्कूल में तीन देशभक्ति नोडल शिक्षक नियुक्त करने के लिए कहा है – नर्सरी से कक्षा 5, कक्षा 6 से 8 और कक्षा 9 से 12 तक। अधिकारियों ने कहा कि राज्य शैक्षिक अनुसंधान और प्रशिक्षण परिषद (एससीईआरटी) दिल्ली द्वारा 29 सितंबर से 5 अक्टूबर के बीच सभी नोडल शिक्षकों के लिए एक ओरिएंटेशन भी आयोजित किया जाएगा।

दिल्ली सरकार के स्कूलों के प्रधानाचार्यों को 27 सितंबर से पहले नोडल शिक्षकों के नाम भेजने के लिए कहा गया है क्योंकि इन शिक्षकों को करिकुल लागू करने से पहले अपने-अपने ग्रुप के सभी देशभक्त शिक्षकों के लिए एक ओरिएंटेशन सेशन आयोजित करना होगा।