Hindi News

Women

Recipes

Coriander Not Only Enhances The Taste But Also Keeps Away From These Diseases

हेल्थ: धनिया ना सिर्फ बढ़ाए स्वाद का जायका बल्कि रखें इन बीमारियों से कोसो दूर

2 दिन पहले लेखक: गीतांजली



कॉपी लिंक

धनिया मसाले के अलावा खाने की सजावट व चटनी के लिए इस्तेमाल किया जाता है। हम धनिया का इस्तेमाल कैसे करें, जिससे बीमारियां हमारे पीछे न पड़े, इस बारे में आज हमने बात की है डायटिशियन प्रियंका जयसवाल से।

पेट से जुड़ी परेशानियों को करता है दूर

धनिया गैस से छुटकारा दिलाने और डाइजेशन ठीक करने में मदद करता है। इसके लिए 2 कप पानी में जीरा और हरा धनिया डालें। इसके बाद चाय की पत्ती, अदरक और सौंफ डालकर 2 मिनट तक उबालें। स्वादानुसार शक्कर डाल लें। ये पेय गैस की परेशानी से छुटकारा दिलाएगा।

नकसीर दूर करने में करे मदद

नकसीर में आराम पाने के लिए धनिये का इस्तेमाल किया जा सकता है। 20 ग्राम हरा धनिया लें, अब इसमें लगभग चुटकी भर कपूर मिलाकर इन दोनों को पीस लें। इससे बने रस को छान कर अलग कर लें। तैयार रस की दो बूंदों को नाख में डालें। साथ ही रस को माथे पर लगा कर हल्का मलने से नाक से निकलने वाला खून तुरंत ही बंद हो जाता है।

त्वचा के लिए फायदेमंद

धनिये का इस्तेमाल त्वचा के लिए बहुत ही फायदेमंद साबित होता है। धनिया खून में इन्सुलिन की मात्रा को कंट्रोल करता है। इसके इस्तेमाल से डायबिटीज को खत्म किया जा सकता है।

यूरिन साफ करती है धनिया

अगर आपका यूरिन पीला हो रहा है, तो 1 ग्लास पानी में 2 चम्मच धनिया पाउडर मिला लें। इसे 5 से 7 मिनट तक उबालकर ठंडा करें और छान लें। सुबह और शाम इसे पीने से आपकी परेशानी दूर होगी।

बार- बार लगने वाली प्यास को रोके

अगर आप थोड़ी-थोड़ी देर में गला सूखने से परेशान हैं, तो धनिया के पानी में शहद और मिश्री मिलाकर पीने से यह परेशानी दूर होती है।

बच्चों को होने वाली खांसी दूर करे धनिया

बच्चों को खांसी होने पर चावल के पानी में 10 से 20 ग्राम पिसे धनिया को मिला लें। इसमें चीनी मिलाकर सुबह, शाम और दोपहर बच्चों को पिलाएं उन्हें आराम मिलेगा।

बढ़ाए भूख

साबुत धनिया रात भर पानी में भिगाकर रखें। सुबह इसे अच्छी तरह धो लें। इन बीजों को सुखाकर भून लें। इसमें हल्दी, सेंधा नमक और नींबू का रस मिला लें। इसे थोड़ी मात्रा में लेकर चबाने से भूख बढ़ती है।

आंखों से बह रहे पानी को करे कंट्रोल

20 ग्राम धनिया को कूटकर एक ग्लास पानी में उबाल लें। इस पानी को कपड़े से छान लें। इसे एक-एक बूंद आंखों में डालने से आंखों से पानी बहने की परेशानी से छुटकारा मिलता है। साथ ही धनिया आंखों की जलन को भी दूर करता है। इसके लिए धनिये का चूर्ण तैयार करें। चूर्ण बनाने के लिए सौंफ, मिश्री तथा धनिया के बीजों को बराबर मात्रा में लेकर उसे पीस लें। इस चूर्ण को भोजन के बाद खाएं।

आंखों के दर्द को यूं ठीक करे धनिया

हरे धनिया का रस बकरी के दूध में मिला लें। इसे आंखों में एक-एक बूंद डालने से आंखों की दर्द में राहत मिलती है।

धनिया बीज और जौ को बराबर मात्रा में लेकर पीस लें। इसका गाढ़ा लेप बना लें। इसे आंखों पर लगाने से आंख का दर्द ठीक हो जाता है।

धनिया के 20-25 ग्राम ताजे पत्तों को पीस लें। इसमें चने का आटा मिलाकर लेप बना लें। इस लेप को लगाने से आंखों के दर्द में राहत मिलती है।

सांसों की बदबू से दिलाए निजात

सांसों की बदबू की परेशानी में 5-10 ग्राम धनिया को नियमित रूप से चबाएं। इससे सांसों से आने वाली बदबू मिटती है।

सिर दर्द को करे दूर

बराबर मात्रा में धनिया और आंवला को रात भर पानी में भिगोकर सुबह पीसें और छान लें। इसमें मिश्री मिलाकर पीने से गर्मी से होने वाले सिर दर्द में आराम मिलता है।

बुखार से दिलाए राहत

यदि ठंड के साथ बार-बार बुखार चढ़ता है, तो सूखा धनिया और सोंठ समान मात्रा में मिक्स करके रख लें। इसे 1-1 टी स्पून दिन में चार बार लेने से बुखार में आराम मिलता है।

मुंह के छालों को करे ठीक

हरे धनिया का रस मुंह के छालों पर लगाने व सूखा धनिया पानी में उबालकर उस पानी से गरारे करने से मुंह के छाले ठीक हो जाते हैं