Hindi News

Women

Where Is Gandhi's Great granddaughter, Now The Name Was Revealed In The Fraud Case, The Punishment Was Done

गांधी के वंशज: गांधी की परपोती आशीष लता रामगोबिन का कुछ समय पहले फ्रॉड केस में सामने आया था नाम, मिली थी जेल की सजा

नई दिल्ली एक मिनट पहले



कॉपी लिंक

आशीष लता रामगोबिन

आज पूरी दुनिया में शांति के दूत महात्मा गांधी की जयंती मनाई जा रही है। गांधीजी हमेशा ईमानदारी की सीख देते रहे, लेकिन उनकी परपोती आशीष लता रामगोबिन इसी साल जून के शुरुआत में नकारात्मक वजहों से यानी एक फ्रॉड केस को लेकर सुर्खियों में रहीं।

जून में आशीष लता को छह मिलियन अफ्रीकी मुद्रा रैंड यानी 3.22 करोड़ रुपये के धोखाधड़ी मामले में सात साल की सजा सुनाई गई थी। फ्रॉड मामले में दोषी मानते हुए डर्बन की एक अदालत ने उन्हें सजा सुनाई थी। लता प्रसिद्ध सामाजिक कार्यकर्ता इला गांधी और दिवंगत मेवा रामगोबिंद की बेटी हैं। उनकी मां इला गांधी को भारत और साउथ अफ्रीका में सम्मान भी मिल चुके हैं।

लता रामगोबिन के खिलाफ फर्जीवाड़े का केस कोर्ट पहुंचा

साउथ अफ्रीका में रहने वालीं आशीष लता रामगोबिन पर कारोबारी एसआर महाराज के साथ फर्जीवाड़ा करने का आरोप था। एसआर महाराज ने भारत से एक कन्साइमेंट लिए इम्पोर्ट और एक्सपोर्ट ड्यूटी क्लियर करने को लेकर करीब 62 लाख रुपये दिए थे। न्यूज एजेंसी पीटीआई की रिपोर्ट के मुताबिक एसआर महाराज को मुनाफे में हिस्सा देने का वादा किया गया था।

लता रामगोबिन को डरबन स्पेशलाइज्ड कमर्शियल क्राइम कोर्ट ने दोषसिद्धि और सजा दोनों के खिलाफ अपील करने की इजाजत देने से इनकार कर दिया था। ट्रायल के दौरान साउथ अफ्रीका के नेशनल प्रोसेक्यूटिंग अथॉरिटी (एनपीए) के ब्रिगेडियर हंगवानी मुलौदजी ने कहा कि लता ने निवेशकों को फर्जी इनवाइस और दस्तावेजों के जरिये गुमराह किया कि भारत से लिनेन के तीन कंटेनर भेजे जा रहे हैं। हालांकि बाद में लता रोमगोबिन को 50 हजार रैंड के मुचलके पर बेल मिल गई।

किस मामले में लता को सुनाई गई सजा

लता रामगोबिन ने अगस्त 2015 में न्यू अफ्रीका एलायंस फुटवियर डिस्ट्रीब्यूटर्स के डायरेक्टर एसआर महाराज से मिली थीं। महाराज की कंपनी कपड़े, लिनन, जूते का इम्पोर्ट, एक्सपोर्ट और उसे बेचने का काम करती है। उनकी कंपनी प्रॉफिट शेयर के आधार पर कंपनियों को फंडिंग भी करती है।

जाली दस्तावेजों की वजह से बिगड़ा मामला

एनपीए की प्रवक्ता नताशा कारा ने उस दौरान ने लता रामगोबिन के हवाले से बताया था कि उन्हें इम्पोर्ट लागत और सीमा शुल्क का पेमेंट करने में पैसे की कमी का सामना करना पड़ रहा था और उन्हें बंदरगाह पर कन्साइमेंट क्लियर कराने के लिए पैसे की जरूरत थी। लता रामगोबिन ने महाराज से कहा कि इसके लिए उन्हें 62 लाख रुपये की जरूरत है। भरोसा दिलाने के लिए उन्होंने महाराज को माल खरीदारी की पर्ची दिखाई थी। बाद में लता ने इनवॉइस और डिलिवरी नोट भेजे थे। लता रामगोबिन ने उन्हें नेटकेयर के बैंक खाते से कन्फर्म किया कि पेमेंट किया जा चुका है। लता की पारिवारिक साख और नेटकेयर दस्तावेजों के आधार पर महाराज ने उनके साथ समझौता किया। लेकिन बाद में उन्होंने दस्तावेजों के जाली होने के लता रामगोबिन पर आरोप लगा दिए।

आशीष लता की उम्र करीब 56 साल है। उनकी मां इला गांधी सामाजिक कार्यकर्ता रही हैं। उन्हें भारत और दक्षिण अफ्रीका में कई सम्मानों से नवाजा गया है।