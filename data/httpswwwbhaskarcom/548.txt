Hindi News

Local

Uttar pradesh

Ayodhya

Two Youths Who Entered Jagadguru's Room Were Caught With A Knife, A Knife Was Found Lying On The Ground In The Checking Of The Gunner, Today Will Take A Water Samadhi In

अयोध्या में महंत परमहंसाचार्य हाउस अरेस्ट: तपस्वी छावनी के बाहर पुलिस का पहरा, महंत की हिंदू राष्ट्र की मांग, बोले- सुरक्षा घेरे से बाहर निकलते ही लूंगा सरयू में जल समाधि

अयोध्या में तपस्वी छावनी के महंत जगद्गुरु परमहंसाचार्य को शनिवार सुबह हाउस अरेस्ट कर लिया गया है। परमहंसाचार्य ने भारत को हिंदू राष्ट्र घोषित किए जाने की मांग की थी। उन्होंने ऐलान किया था कि अगर 2 अक्टूबर तक उनकी मांग पूरी नहीं हुई तो वे सरयू नदी में जल समाधि ले लेंगे।

हालांकि, शाम 4 बजे तक परमहंसाचार्य ने साफ कर दिया है कि अब वे जल समाधि नहीं लेंगे। वे जिला प्रशासन से वार्ता कर हल निकालने को तैयार हैं। मगर जब भी सुरक्षा घेरे से बाहर निकलूंगा, वो दिन उनके लिए 2 अक्टूबर का दिन होगा। जिसमें सरयू में जल समाधि ली जाएगी। तपस्वी छावनी में पुलिस और महंत के समर्थकों का जमावड़ा है।

परमहंसाचार्य ने कहा, मैंने डिब्बे में सरयू जल मंगाया है। उसी में नाक डुबोकर प्राण दे दूंगा। उन्होंने कहा कि देश में गजवा-ए-हिन्द की साजिश चल रही है। साधु देश और धर्म के लिए जीता है। इससे पहले शुक्रवार की रात कमरे में घुसकर उन पर हमले की कोशिश का मामला सामने आया था। हालांकि, शोर शराबा होने पर हमला करने आए दो युवकों को साधु-संतों ने दबोच लिया। एक युवक के पास से चाकू मिला है। पुलिस दोनों आरोपी युवकों से अयोध्या कोतवाली में पूछताछ कर रही है।

तपस्वी छावनी में बैठे परमहंसाचार्य।

सुरक्षा संगठन सक्रिय हुए, बढ़ी सुरक्षा व्यवस्था ​​​​​​

पकड़े गए दोनों युवक परवेज और राहुल कुमार अयोध्या शहर के मुहल्ला मोतीबाग के बताए जा रहे हैं। ये दोनों शुक्रवार की रात साढ़े नौ बजे परमंहसाचार्य के निजी कक्ष से पकड़े गए। परमहंस के गनर ने उनसे पूछताछ और चेकिंग की तो इस दौरान एक चाकू फर्श पर पड़ा मिला। इसके बाद पुलिस सक्रिय हो उठी। फिलहाल, दोनों युवक परमहंसाचार्य के निजी कक्ष में इतनी सुरक्षा के बाद भी कैसे घुसे इसकी जांच शुरू कर दी गई है। परमहंसाचार्य पर हमले के प्रयास का मामला सामने आने के बाद उनका आश्रम तपस्वी जी की छावनी पुलिस छावनी बन चुका है।

अयोध्या के तपस्वी जी की छावनी में अपने समर्थकों व पुलिस से घिरे जगदगुरु परमहंसाचार्य

मांग पूरी न होने पर परमहंसाचार्य बेहद नाराज और अपनी जिद पर अड़े

भारत को हिंदू राष्ट्र घोषित किए जाने की मांग पूरी न होने पर परमहंसाचार्य बेहद नाराज हैं और वे अपनी जिद पर अड़े हैं। जल समाधि लेने के पूर्व जगदगुरु ने सनातन धर्म संसद बुलाकर अखिल भारतीय हिन्दू महासंघ, देवसेना सहित कई हिंदू वादी संगठन के लोगों के सामने अपनी पीड़ा रखी और कहा कि साधु का काम देश व धर्म की रक्षा होता है। वे हिंदू राष्ट्र की अपनी मांग से देश व धर्म दोनों की रक्षा कर सबल समाज की स्थापना करना चाहते हैं जो कुछ लोगों को पसंद नहीं आ रहा है।

पुलिस के पहरे में किया सरयू दर्शन

जगदगुरु परमहंस आचार्य ने कहा कि आज 29 राज्यों के हिंदू वादी संगठनों के प्रतिनिधि धर्म संसद में शामिल हैं। 2 अक्टूबर को दिन में 12:00 बजे तक भारत को हिंदू राष्ट्र घोषित किए जाने की मांग पूरी न होने पर जल समाधि ले लूंगा। अयोध्या के सदगुरू सदन के महंत सिया किशोरी शरण ने उनसे मिलकर उन्हें अपना आशीर्वाद दिया। इसके बाद परमहंसाचार्य ने समर्थकों सहित सरयू दर्शन की घोषणा कर पुलिस को सकते डाल दिया। पुलिस अधीक्षक नगर विजय पाल सिंह ने 10 समर्थकों सहित पुलिस के पहरे के बीच उन्हें सरयू दर्शन कराया। इसके बाद उनके आश्रम पर चारों ओर से पुलिस का पहरा है।

तालिबान से हमदर्दी रखने वाले लोगों को अब यहां नहीं रहना चाहिए

परमहंसाचार्य ने कहा कि हमारे देश के मुस्लिम समाज का एक बड़ा हिस्सा रोहिंग्या को अपना भाई व पाकिस्तानी को अपना देश मानता है। तालिबान को अपना संबंधी मानता है जबकि हिंदुस्तान में रहने वाले हिंदू को अपना भाई नहीं मान पा रहा है। भारत में उस विचारधारा के प्रति कट्टर सोच रखने वाले लोगों को अब यहां नहीं रहना चाहिए। ऐसे लोगों को पाकिस्तान भेजा जाए तो उसका खर्च वह स्वयं देने को तैयार हैं।