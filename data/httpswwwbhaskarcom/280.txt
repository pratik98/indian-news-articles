Hindi News

Sports

Cricket

Ipl

KKR Vs PBKS Playing 11; Fantasy Playing 11 Today Match | Kolkata Knight Riders Vs Punjab Kings Playing 11 Today Match

IPL फेज-2 KKR Vs PBKS फैंटेसी-11 गाइड: पंजाब के पास हैं पावर हिटर्स, KKR के बॉलर्स भी कर रहे कमाल; सुनील नरेन को कप्तान बनाकर हो सकता है फायदा

IPL 2021 फेज-2 में आज कोलकाता नाइट राइडर्स का सामना पंजाब किंग्स से होगा। दोनों टीमों के बीच ये मैच दुबई इंटरनेशनल स्टेडियम में खेला जाएगा। चलिए जानने की कोशिश करते हैं कि इस मुकाबले के लिए फैंटेसी-11 के लिहाज से कौन-कौन से खिलाड़ी अहम हो सकते हैं।

विकेटकीपर

इस मैच के लिए बतौर विकेटकीपर बल्लेबाज दिनेश कार्तिक और केएल राहुल को शामिल किया जा सकता है। कार्तिक डेथ ओवर्स में तेजी से रन बनाकर KKR के लिए फायदेमंद सिद्ध हो सकते हैं। वहीं राहुल फिलहाल बहुत ही बढ़िया फॉर्म में हैं और 10 मुकाबलों में 422 रन बना चुके हैं।

बैटर

फैंटेसी 11 के लिए बैटिंग लाइन अप में एडेन मार्करम, मयंक अग्रवाल, राहुल त्रिपाठी और नितीश राणा को शामिल किया जा सकता है। मार्करम पिछले तीन मैचों में 26, 27 और 42 के स्कोर बना चुके हैं। मयंक के बल्ले से भी IPL 14 के 9 मैचों में 332 रन देखने को मिले हैं। वहीं त्रिपाठी ने पिछले तीन मैचों में 2 अर्धशतक लगाए हैं और शानदार फॉर्म में हैं। राणा ने भी पिछले मुकाबले में मैच जिताऊ 36 रनों की नाबाद पारी खेली थी। यह चारों बल्लेबाज बढ़िया लय में हैं और ज्यादा पॉइंट्स दिला सकते हैं।

ऑलराउंडर

इस मैच में बतौर ऑलराउंडर सुनील नरेन पर दांव लगा सकते हैं। दिल्ली के खिलाफ नरेन ने 10 गेंदों पर 22 रन बनाने के साथ ही 2 विकेट भी चटकाए थे। सुनील फिलहाल गेंद और बल्ले दोनों से शानदार फॉर्म में हैं। PBKS के खिलाफ नरेन का रिकॉर्ड भी दमदार रहा है। उन्होंने बल्ले से 170 बनाने के अलावा 20 मैचों में 30 विकेट भी चटकाए हैं।

बॉलर्स

बॉलिंग में रवि बिश्नोई, मोहम्मद शमी, लॉकी फर्ग्युसन और वरुण चक्रवर्ती पर नजर रहेगी। बिश्नोई शानदार फॉर्म में हैं और अभी तक इस टूर्नामेंट के 6 मैचों में 9 विकेट ले चुके हैं। शमी के खाते में भी 11 मैचों में 14 विकेट आए हैं और पिछले कुछ मैचों से वह बहुत ही बढ़िया लय में भी हैं। KKR के लिए फर्ग्युसन की फॉर्म असरदार साबित हो रही है। IPL 14 के चार मैचों में उनके खाते में कुल 7 विकेट देखने को मिले हैं। चक्रवर्ती ने भी अपने प्रदर्शन से सभी को प्रभावित किया है। खास तौर पर वह पावरप्ले में कोलकाता के लिए लगातार विकेट हासिल कर रहे हैं।