Hindi News

Happylife

Chinese Man Died After Downing A 1.5litre Coca Cola Bottle In 10 Minutes To Help Cool Off In Hot Weather Doctors Claim

चीन में चौंकाने वाला मामला: 22 साल के शख्स ने 10 मिनट में डेढ़ लीटर कोल्ड ड्रिंक पी, पेट में गैस बनने से धमनी फटी और लिवर डैमेज हुआ; पढ़ें पूरा मामला

8 दिन पहले



कॉपी लिंक

चीन में 22 साल के एक शख्स की 10 मिनट में 1.5 लीटर कोल्ड ड्रिंक पीने से मौत हो गई। डॉक्टर्स का कहना है लगातार बिना रुके इतनी कोल्ड ड्रिंक्स पीने से मरीज में गैस बनी और मौत हुई। मरीज की पहचान नहीं हो सकी है। यह घटना होने के 6 घंटे बाद उसे बीजिंग के चाओयेंग हॉस्पिटल ले जाया गया। भर्ती होने के समय उसका पेट फूला हुआ था और तेज दर्द हो रहा था।

मरीज का कहना था, उसने तेज गर्मी से बचने के लिए कोल्ड ड्रिंक पी थी। डॉक्टर्स का कहना है, एक सांस में कोल्ड ड्रिंक पीने आंतों में गैस बन गई। गैस के दबाव के कारण धमनी फट गई थी।

मेडिकल रिपोर्ट में सामने आईं चौंकाने वाली बातें

मेडिकल रिपोर्ट के मुताबिक, जब मरीज की जांच की गई तो कई परेशानियां सामने आईं। मरीज में पहले से कोई बीमारी नहीं थी, लेकिन उसका हार्ट रेट बढ़ा हुआ था। ब्लड प्रेशर लो था और तेजी से सांस ले रहा था।

सीटी स्कैन में निमेटोसिस की पुष्टि हुई। इसके अलावा 'शॉक लिवर' की बात भी सामने आई। यह वो स्थिति है जब लिवर में ऑक्सीजन की कमी हो जाती है। डॉक्टर्स का मानना है कि इसका कारण धमनियों में गैस की मौजूदगी हो सकता है।

शरीर से गैस निकालने की कोशिश की गई

इस केस स्टडी पर काम करने वाले शोधकर्ता कियांग ही का कहना है, मरीज को हॉस्पिटल लाने के बाद उसके डाइजेस्टिव सिस्टम से गैस की निकालने की कोशिश की गई।

लिवर में हुए डैमेज को कंट्रोल करने के लिए उसे दवाएं दी गईं। करीब 12 घंटे बाद ब्लड टेस्ट में सामने आया कि मरीज का लिवर बुरी तरह से डैमेज हो चुका था। इलाज के 18 घंटे बाद मरीज को मृत घोषित कर दिया गया था।

क्या कहते हैं एक्सपर्ट

यूनिवर्सिटी कॉलेज लंदन के बायोकेमिस्ट प्रो. नाथन डेविस कहते हैं, इस मामले से जुड़ी और जानकारी अभी आनी बाकी है, लेकिन इसकी वजह बैक्टीरिया का संक्रमण भी हो सकता है। आमतौर पर ऐसा बैक्टीरिया की मौजूदगी में हो सकता है। जब बैक्टीरिया आहारनाल तक पहुंचता है तो ऐसी स्थिति बन सकती है। ये गैस की वजह भी बन सकते हैं। हो सकता है चीनी शख्स के साथ भी ऐसा हुआ हो।

प्रोफेसर डेविस कहते हैं, कोल्ड ड्रिंक पीने का असर लम्बे समय बाद दिखाई देता है। यह दांतों के लिए ठीक नहीं होती क्योंकि यह धीरे-धीरे हड्डियों से मिनिरल्स की मात्रा को घटाती है। इसे कभी-कभार ले सकते हैं, लेकिन अक्सर अधिक मात्रा में लेना ठीक नहीं है।