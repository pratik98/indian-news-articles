Hindi News

Entertainment

Bollywood

Four Page Suicide Note Found From Kannada TV Actress Soujanya's Room

सौजन्या सुसाइड केस: कन्नड़ टीवी एक्ट्रेस सौजन्या के रूम से मिला चार पेज का सुसाइड नोट, मानसिक तनाव के चलते उठाया कदम

एक दिन पहले



कॉपी लिंक

कन्नड़ टीवी एक्ट्रेस सौजन्या ने शुक्रवार को बेंगलुरु स्‍थ‍ित घर में मृत पाई गईं थी। सौम्या ने कथित तौर पर आत्महत्या करने से पहले चार पन्नों का एक डेथ नोट छोड़ा था। उसमें उन्होंने दावा किया कि मेरी मानसिक स्थिति ठीक नहीं है। मैं अब और टेंशन नहीं ले सकती। पुलिस ने मामले की जांच शुरू कर दी है, पर अभी तक इस आत्महत्या के सही कारणों का पता नहीं लगा पाई है।

पप्पा, मम्मी आई एम सॉरी

सौजन्या ने सुसाइड नोट मे लिखा, “ऐसा कदम उठाने के लिए मुझे बहुत खेद है। पप्पा मैं तुमसे बहुत प्यार करती हूँ। जैसा कि मैंने तुमसे बात की थी, मैं इसे अब और नहीं झेल सकती। बहुत मुश्किल होता जा रहा है अप्पा। सॉरी मम्मी, जैसा मैंने कहा था कि मैं आज आऊंगी लेकिन, मुझे नहीं पता था कि मैं इस तरह से आऊंगी। सो सॉरी मां मुझे इस बात का बहुत अफ़सोस है। प्लीज पप्पा आप दादी का ख्याल रखना है।

आगे लिखा कि, "मैं आप सभी से प्यार करती हूं। इसके पीछे मेरी मानसिक स्थिति ठीक नहीं है। हेल्थ इश्यू मुझे अंदर से मार रहे हैं। इसलिए मुझे ऐसा करना अच्छा लगा। आप लोग मुझे माफ कर देना। अभी भी मेरा ऐसा करने का मन नहीं कर रहा है। लेकिन, पप्पा, मम्मी आई एम सॉरी...आई लव यू हर चीज के लिए।"

टैटू के निशान से हुई पहचान

रामनगर के एसपी गिरीश ने कहा कि पुलिस को शुक्रवार सुबह करीब 11 बजे कथित आत्महत्या की सूचना दी गई। वे तुरंत मौके पर गए और डेथ नोट बरामद किया। सौजन्या डेढ़ साल से अपार्टमेंट में अकेली रह रही थी। पुलिस की शुरुआती जांच में यह आत्महत्या का मामला लग रहा है, लेकिन पोस्टमार्टम रिपोर्ट आने के बाद ही इसका पता चल पाएगा। पुलिस ने बताया है कि उनके रूम का दरवाजा अंदर से लॉक था। पुलिस ने दरवाजा तोड़कर फंदे से झूल रही एक्ट्रेस की लाश को बाहर निकाला। उन्होंने साड़ी को फंदा बनाने के लिए यूज किया था। पैरों पर बने टैटू के निशान से उनकी पहचान हुई है।

​​​​​​​जयश्री रमैया ने भी किया था सुसाइड

सौजन्‍या कन्‍नड़ टेलीविजन इंडस्‍ट्री की मशहूर एक्ट्रेस थीं। उन्होंने टीवी के साथ साउथ की फिल्‍मों में भी काम किया हैं। कन्‍नड़ इंडस्‍ट्री के लिए यह खबर शॉकिंग इसलिए भी है, क्‍योंकि कुछ दिनों पहले ही एक्‍ट्रेस जयश्री रमैया ने भी सुसाइड किया था। उन्होंने ने भी मेंटल हेल्थ और स्‍ट्रगल के कारण सुसाइड करने का कदम उठाया था। साल की शुरुआत में 'बिग बॉस कन्नड़' फेम एक्ट्रेस चैत्र कूटूर ने भी सुसाइड करने का प्रयास किया था।