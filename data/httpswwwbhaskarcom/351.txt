Hindi News

Entertainment

Bollywood

Father Blames Kannada Actor Vivek For Soujanya's Death, Karnataka Home Minister Orders Probe

सौजन्या डेथ केस: एक्ट्रेस के पिता ने कन्नड़ एक्टर और असिस्टेंट को बेटी की मौत के लिए ठहराया जिम्मेदार, कर्नाटक के गृह मंत्री ने दिए जांच के आदेश

4 घंटे पहले



कॉपी लिंक

कन्नड़ टीवी एक्ट्रेस सौजन्या ने अपने बेंगुलुरु स्थित अपार्टमेंट में सुसाइड कर लिया था। कुंबलागोडु पुलिस मामले की जांच कर रही है। सुसाइड मामले ने अब एक नया मोंड़ ले लिया है, एक्ट्रेस के पिता प्रभु मडप्पा ने कन्नड़ और तेलुगु एक्टर विवेक और असिस्टेंट महेश के खिलाफ शिकायत दर्ज कराई है। पुलिस दोनो से पूछताछ कर रही है। एक्ट्रेस के पिता का आरोप है कि विवेक उनकी बेटी को परेशान करता था। सौजन्या के पिता का कहना है कि उन्हें शक है कि विवेक उनकी बेटी को शादी करने के लिए प्रताड़ित करता था।

मेरी बेटी ठीक थी उसकी ज्वेलरी भी गायब है

एक्ट्रेस के पिता का कहना है, "मेरी बेटी ठीक थी, मैंने उसे हाल ही में पैसे दिए थे। उसका सोने के ज्वेलरी गायब है। उसकी मौत का कोई और कारण भी होगा। महेश ने पुलिस के आने का इंतजार नहीं किया और मेरी बेटी के शव को उस स्थान से हटा दिया जहां से वह मिला था। सौजन्या का मोबाइल भी गायब है। एक बार यह मिल जाने के बाद, सब कुछ सामने आ जाएगा।" इस बीच, कुंभलगोडु पुलिस ने सौजन्या के माता-पिता की मौजूदगी में उनके पूरे अपार्टमेंट की रेकी की। उसका शव पोस्टमार्टम के बाद माता-पिता को सौंप दिया गया है।

एक्टर ने आरोपों पर दिया रिएक्शन

विवेक ने अपने ऊपर लगे आरोपों पर रिएक्ट करते हुए कहा, मैं अपने ऊपर लगे सभी आरोपों का जवाब देने के लिए पोस्टमार्टम रिपोर्ट का इंतजार कर रहा हूं। मैं अब कुछ नहीं कहूंगा। मैं सौजन्या को एक साल से अधिक समय से जानता था। जब भी वह परेशान होती थी तो वह मुझसे मिलती थी। वह बहुत शांत लड़की थी।

कर्नाटक के गृह मंत्री ने दिए आदेश

कर्नाटक के गृह मंत्री अरागा ज्ञानेंद्र ने कहा है कि उन्होंने पुलिस को मामले की जांच करने और उचित कार्रवाई करने का निर्देश दिया है। सौजन्या गुरुवार को कर्नाटक के रामनगर जिले में बेंगलुरु के बाहरी इलाके में डोड्डाबेले गांव के पास एक अपार्टमेंट में मृत पाई गईं। सुसाइड करने से पहले सौजन्या ने चार पन्नों का एक नोट छोड़ा था। नोट में, सौम्या ने लिखा, मेरी मानसिक स्थिति अच्छी नहीं थी और वह इसे अब और सहन नहीं कर सकती थी। हालांकि, पुलिस ने अभी तक आत्महत्या के सही कारणों के बारे में कुछ नहीं बताया है।