Hindi News

Women

For The Same Work, Women Are Getting Rs 46 Less Than Men Every Hour, It Will Take 275 Years To Equal

महिलाओं और पुरुषों के बीच सैलरी का भेदभाव: एक ही काम पर महिलाएं हर घंटे पुरुषों से 46 रुपये कम पा रहीं, बराबरी में लगेंगे 275 साल

एक दिन पहले लेखक: राधा तिवारी



कॉपी लिंक

महिलाएं बेहतरी से संभाल रही मैनेजमेंट

बोर्ड अधिकारियों में बढ़ी महिलाओं की भागीदारी

अनुभव के साथ बढ़ता है वेतन अंतर

महिलाएं अब दुनिया के हर कोने और हर फील्ड में हैं, लेकिन वेतन के मामले में वे पुरुषों से अब भी पीछे हैं। देश में महिलाओं को पुरुषों के मुकाबले 19% कम वेतन मिलता है। ये कहना है लेटेस्ट मॉनस्टर सैलरी इंडेक्स का। इसके मुताबिक एक ही काम पर पुरुषों को महिलाओं की तुलना में हर घंटे 46 रुपये 19 पैसे ज्यादा मिलते हैं। यानी अगर केवल इसी अमाउंट की बात करें तो महीने भर में महिलाओं को 8 घंटे तक समान काम करने के बावजूद लगभग 12 हजार रुपयों का नुकसान होता है।

घूंघट और चारदीवारी में सिमटी जिंदगी

सिर्फ बॉलीवुड ही नहीं, देश में हर क्षेत्र में महिलाएं वेतन के मामले में पिछड़ी हुई हैं। जेनेवा की अंतर्राष्ट्रीय संगठन डब्ल्यूईएफ ने कहा कि राजनीति में महिलाओं की स्थिति में काफी सुधार देखा जा सकता है। दुनिया भर में महिलाओं का लोअर-हाउस (निचले सदन) में 25.2% और मंत्री पदों पर 21.2% हिस्सेदारी है। जो महिला सदन में पहुंच गई हैं वो आवाज नहीं उठा पाती। उन्हें लगता है कि उनका यहां तक पहुंच पाना ही अपने आप में उपलब्धि है। क्योंकि हमारे समाज में कई महिला तो घूंघट और चारदीवारी से बाहर ही नहीं निकल पाती हैं।

घूंघट में सिमटा संसार

महिलाएं बेहतरी से संभाल रही मैनेजमेंट

क्रेडिट सुइस की न्यू जेंडर डाइवर्सिटी रिपोर्ट के मुताबिक देश में टॉप मैनेजरियल और बोर्ड पोजीशन संभालने वाली महिलाओं की भागीदारी बढ़ी है। एनएसओ की स्टडी के अनुसार, ग्रामीण क्षेत्रों में 2019-20 में मैनेजरियल पोस्ट के पदों पर महिलाओं की संख्या का अनुपात 21.5 प्रतिशत रहा, जबकि शहरों में 16.5 प्रतिशत ही रहा। इसे साफ कहा जा सकता है कि शहरों की अपेक्षा गांवों में महिलाएं बेहतरी से मैनेजमेंट संभाल रही हैं।

टॉप मैनेजरियल पोस्ट पर महिलाएं

बोर्ड अधिकारियों में बढ़ी महिलाओं की भागीदारी बढ़ी

वहीं क्रेडिट सुइस की न्यू जेंडर डाइवर्सिटी रिपोर्ट के अनुसार, पिछले छह साल में भारत में बोर्ड अधिकारियों के मामले में महिलाओं का प्रतिनिधित्व बेहतर हुआ है।बोर्ड में महिलाओं की भागीदारी करीब छह प्रतिशत बढ़ी है। साल 2015 में यह आंकड़ा 11.4 फीसदी था और अब यह 17.3 फीसदी तक पहुंच गया है।

बोर्ड अधिकारियों में बढ़ी महिलाओं की भागीदारी

अनुभव के साथ बढ़ता है वेतन अंतर

मॉन्स्टर के सर्वे के मुताबिक अनुभव बढ़ने के साथ ही महिलाओं और पुरुषों के वेतन में अंतर भी बढ़ता जाता है। 10 साल से ज्यादा अनुभव वाले कर्मचारियों की बात करें तो पुरुषों का वेतन महिलाओं के मुकाबले 15% ज्यादा है।

पुरुषों का वेतन महिलाओं के मुकाबले 15% ज्यादा

पुरुषों के मुकाबले महिलाओं का वेतन कितना कम ?

इंडस्ट्री वेतन में फर्क आईटी 26% मैन्युफैक्चरिंग 24% हेल्थकेयर, सोशल वर्क 21% फाइनेंशियल सर्विसेज, बैंकिंग 2%

क्या कहती हैं कंपनी की महिला अधिकारी

एक मैन्युफैक्चरिंग कंपनी एसपीपीएल की वाइस प्रेसिंडेंट पल्लवी सिंह का कहना है कि जेंडर पे गैप का सामना हमारे समाज में हर जगह देखने को मिलता है । भारत में, उच्च पदों पर महिलाओं की भागीदारी अभी भी काफी कम है और इसलिए वेतन अंतर है। बदलते समय के साथ यह अंतर और अधिक कम होता जा रहा है। अगर 10 साल पहले की तुलना की जाए तो भी अब महिलाओं को पुरुषों के बराबर वेतन दिया जा रहा है। हमारे कंपनी में, हम जेंडर के आधार पर वेतन तय नहीं करते , यह व्यक्ति के अनुभव और योग्यता पर निर्भर करता है। काम शुरू करते समय मुझे भी इसका सामना करना पड़ा है और इसलिए मैं ध्यान रखती हूं कि हमारे संगठन में ऐसा न हो।