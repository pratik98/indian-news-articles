Hindi News

Business

It Is Important To Know The Terms And Conditions While Buying Goods From 'Buy Now, Pay Later', Otherwise You Can Get Trapped In The Debt Trap

काम की बात: 'बाय नाउ, पे लेटर' से सामान खरीदते समय शर्तें और कंडीशन्स को जानना जरूरी, नहीं तो फंस सकते हैं कर्ज के जाल में

नई दिल्ली 6 दिन पहले



कॉपी लिंक

त्योहारों का सीजन शुरू हो गया है। अब 'बाय नाउ, पे लेटर' (BNPL) ऑफर की भरमार होगी। इस ब्याज मुक्त लोन सुविधा के तहत आप कोई भी सामान खरीदकर उसकी कीमत कुछ दिनों बाद चुका सकते हैं। लोन कंपनियां और बैंक यह खर्च उठाते हैं और बिना ब्याज कर्ज चुकाने के लिए आपको कुछ दिनों की मोहलत देते हैं।

हालांकि बिना इसकी शर्तें या कंडीशन्स जाने इसका फायदा लेना आपको भारी पड़ सकता है। आज हम आपको BNPL का फायदा लेने के पहले किन बातों का ध्यान रखना चाहिए और समय पर पैसा न चुकाने पर आपको कि तरह की परेशानियों का सामना करना पड़ सकता है। इसके बारे में बता रहे हैं।

'बाय नाउ, पे लेटर' क्या है?

'बाय नाउ, पे लेटर' के अनुसार अगर आपके पास पैसे नहीं हैं तो भी आप खरीदारी कर सकते हैं। मान लीजिए आप 25 सितंबर को 5 हजार एक मोबाइल फोन खरीदना चाहते हैं, लेकिन आपके पास पैसे नहीं हैं। ऐसे में BNPL की मदद से आप फोन खरीद सकते हैं। अकाउंट में बैलेंस होने पर यह पैसा चुका सकते हैं या इसे EMI में बदलवा सकते हैं।

टाइम पर पैसा न चुकाने पर देना होगा ब्याज और पेनल्टी

BNPL का फायदा लेने से पहले सबसे जरूरी बात है कि आपको एक तय समय सीमा में पैसा चुकाना होता है। ऐसा न करने पर आपको ब्याज देना होता है। ये ब्याज बकाया पर 24% तक हो सकता है। इसके अलावा आपसे पेनल्टी भी वसूली जाती है।

क्रेडिट स्कोर पर पड़ता है बुरा असर

'बाय नाउ, पे लेटर' पर सामान खरीदकर अगर आप तय समय में पैसा नहीं लौटाते हो तो इससे आपके क्रेडिट स्कोर पर बुरा असर पड़ता है। इससे भविष्य में आपको लोन लेने में परेशानी हो सकती है।

BNPL करने से पहले इसे समय पर चुकाने की तैयारी जरूरी

BNPL सुविधा का इस्तेमाल करते हुए ऐसे सामान ही खरीदने चाहिए, जिनका भुगतान आप समय पर कर सकते हैं। अन्यथा कम दिखने वाले शुल्क भी भारी ब्याज या जुर्माने की राशि में बदल सकता हैं अगर आपने समय रहते इन चीजों पर ध्यान नहीं दिया तो आपकी परेशानी बढ़ सकती है।

'बाय नाउ, पे लेटर' पर सामान खरीदते समय बरतें सावधानी

'बाय नाउ, पे लेटर' पर कोई भी सामान लेने से पहले उस सामान की कीमत के बारे में अच्छे से अन्य ई कॉमर्स साइट या ऑफलाइन पता करें। इसके अलावा 'बाय नाउ, पे लेटर' की सेवा एवं शर्तों को ध्यान से पढ़ें।

बहुत ज्यादा जरूरत होने पर ही लें सुविधा का लाभ

पर्सनल फाइनेंस एक्सपर्ट और ऑप्टिमा मनी मैनेजर्स के संस्थापक व सीईओ पंकज मठपाल कहते हैं कि इस तरह के ऑफर्स से कई वार लोग फिजूलखर्च करने लगते हैं। लोग अपनी जेब की क्षमता से ऊपर जाकर खरीदारी करते हैं तो आगे चलकर उनके लिए कर्ज चुका पाना मुश्किल हो जाता है। इसलिए जब तक बहुत जरूरी न हो उधार लेकर खरीदारी करने से बचना चाहिए।