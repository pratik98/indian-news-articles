Hindi News

Local

Rajasthan

Jaipur

Will Be Able To Apply Till October 9; There Will Be Computer Recruitment Exam On December 19; Applications Will Be Made By 7 October

VDO भर्ती परीक्षा: 3896 पद के लिए 27 और 28 दिसंबर को दो चरण में एग्जाम, आवेदन की लास्ट डेट 9 अक्टूबर

राजस्थान कर्मचारी चयन बोर्ड ने 3896 ग्राम विकास अधिकारी (VDO) के पदों पर होने वाली भर्ती परीक्षा की तारिख का ऐलान कर दिया है। परीक्षा इसी साल 27 से 28 दिसंबर को दो चरण में आयोजित की जाएगी। भर्ती प्रक्रिया के लिए 9 अक्टूबर तक ऑनलाइन आवेदन किया जा सकता है। इस बार ग्राम विकास अधिकारी सामान्य वर्ग के लिए 3222 और अनुसूचित जाति के लिए 674 पद हैं।

ग्राम सेवक भर्ती परीक्षा प्रश्नपत्र अधिकतम 100 अंकों का होगा। बहु विकल्पीय प्रश्न होंगे। इस दौरान अभ्यर्थी को ओएमआर शीट में ऑफलाइन परीक्षा देनी होगी। निगेटिव मार्किंग भी होगी। हर गलत उत्तर पर 1/3 अंक काटे जाएंगे। अभ्यर्थियों को परीक्षा पास करने के लिए न्यूनतम 40% अंक लाना अनिवार्य होगा। इसके बाद कटऑफ सूची जारी की जाएगी।

आयु सीमा

राजस्थान ग्राम सेवक भर्ती 2021 के लिए आयु सीमा 18 वर्ष से 40 वर्ष होगी।

शैक्षेणिक योग्यता

राजस्थान ग्राम सेवक भर्ती 2021 के लिए शैक्षेणिक योग्यता स्नातक है। इसके साथ कैंडिडेट्स को कंप्यूटर विषय का बुनियादी ज्ञान होना जरूरी है। इसके लिए आवेदक के पास RKCL (RS-CIT), 12th क्लास में कंप्यूटर विषय से हो या किसी अन्य मान्यता प्राप्त संस्था से कंप्यूटर का डिप्लोमा होना जरूरी है।

संगणक भर्ती परीक्षा

राजस्थान कर्मचारी चयन बोर्ड ने 250 संगणक (कंप्यूटर ऑपरेटर) पदों पर होने वाली भर्ती परीक्षा की तारिख का ऐलान कर दिया है। परीक्षा इसी साल 19 दिसंबर को आयोजित की जाएगी। जबकि भर्ती प्रक्रिया के लिए 7 अक्टूबर तक ऑनलाइन आवेदन किया जा सकता है। जिसमें गैर अनुसूचित क्षेत्र के 220 और अनुसूचित क्षेत्र के 30 पद रखे गए हैं।

किसी मान्यता प्राप्त यूनिवर्सिटी से गणित या सांख्यिकी या अर्थशास्त्र में से कम से कम किसी एक विषय के साथ स्नातक होना चाहिए।

राजस्थान राज्य सूचना प्रौद्योगिकी में सर्टिफिकेट कोर्स।

सामान्य वर्ग एवं क्रीमीलेयर श्रेणी के अन्य पिछड़ा वर्ग/ अति पिछड़ा वर्ग के लिए आवेदन शुल्क 450 रुपए है।

राजस्थान के नॉन क्रीमलेयर श्रेणी के पिछड़ा वर्ग/ अति पिछड़ा वर्ग और आर्थिक रूप से कमजोर वर्ग के लिए आवेदन शुल्क 350 रुपए है।

समस्त विशेष योग्यजन एवं राज्य के अनुसूचित जाति/ अनुसूचित जनजाति के लिए आवेदन शुल्क 250 रुपए है।

शुल्क का भुगतान नेट बैंकिंग, क्रेडिट कार्ड, डेबिट कार्ड के माध्यम से किया जाएगा।

फैसले का स्वागत

राजस्थान बेरोजगार एकीकृत महासंघ के पदाधिकारियों ने सरकार के फैसले का स्वागत किया। संघ के प्रदेश अध्यक्ष उपेन ने कहा कि पिछले लंबे समय से प्रदेश भर के युवा ग्राम विकास अधिकारी और संगणक पदों पर भर्ती परीक्षा का इंतजार कर रहे थे। ऐसे में सरकार द्वारा युवाओं के हित में फैसला तो लिया गया है। फिलहाल कई और ऐसी भर्तियां हैं, जो पाइप लाइन में है। इन्हें सरकार को जल्द घोषित करना चाहिए। ताकि प्रदेश के युवाओं को रोजगार मुहैया हो सके।