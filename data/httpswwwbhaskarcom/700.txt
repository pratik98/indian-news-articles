Hindi News

Local

Mp

Bhind

The Bus Going From Gwalior To Bareilly Collided On The Highway, 7 People Died In The Accident, More Than 15 Passengers Were Injured, The Bus Was Soaked In Blood Of The Injured, Glass Windows Were Broken

MP के भिंड में बड़ा हादसा: बस और कंटेनर की टक्कर में 7 लोगों की मौत, 15 घायल; ग्वालियर से बरेली जा रही थी बस

ग्वालियर से उत्तर प्रदेश के बरेली जा रही एक बस हाईवे पर कंटेनर से टकरा गई। इस हादसे में बस में सवार 7 लोगों की मौत हो गई और 15 से ज्यादा गंभीर रूप से घायल हो गए। मृतकों में एक महिला शामिल है। हादसा भिंड जिले के गोहद थाना इलाके में हुआ है।

पुलिस के मुताबिक, 6 मृतकों की पहचान हो गई है। इनमें 22 साल का रजत राठौर निवासी- किलागेट ग्वालियर, 20 साल की रानी आदिवासी निवासी- सागर, हरेंद्र तोमर निवासी इटावा, हरिओम निवासी हरदोई यूपी, शिवम उर्फ प्रशांत निवासी- मऊ और 26 साल का राहुल निवासी- इटावा शामिल हैं। वहीं एक मृतक की अभी पहचान नहीं हो पाई है। शवों को पोस्टमॉर्टम के लिए गोहद भेज दिया है।

परिवहन और राजस्व मंत्री गोविंद सिंह राजपूत ने हादसे पर घर दुख व्यक्त किया है। उन्होंने मृतकों के परिजनों को 4 लाख रुपए और घायलों को 50 हजार रुपए की आर्थिक मदद की घोषणा की है।

भिंड में 80KM में 13 एक्सीडेंटल स्पॉट:हाईवे-719 पर हर साल 300 से ज्यादा हादसे, वजह- 10 मीटर चौड़ी रोड पर गाड़ियों का लोड ज्यादा; आज 7 की मौत

ग्वालियर से MP07 P1168 नंबर की बस डांग गांव के पास से गुजर रही थी, इसी दौरान ग्वालियर की तरफ आ रहे कंटनेर से टकरा गई।

गोहद चौराहा थाना प्रभारी ओम प्रकाश मिश्रा ने बताया कि हादसा शुक्रवार सुबह करीब 7.30 बजे हुआ। बस और कंटेनर की टक्कर के बाद कंटेनर पलट गया और ड्राइवर घायल हो गया, वहीं बस का ड्राइवर हादसे के बाद फरार हो गया।

नशे में था कंटेनर का ड्राइवर

पुलिस जांच में पता चला है कि कंटेनर का ड्राइवर नशे में था। वो अचानक बस के सामने आ गया। बस ड्राइवर ने बचने के लिए बस को तेजी से सड़क के किनारे की तरफ काटा, तभी कंटेनर बस के राइट साइड में आकर टकरा गया। कंटेनर ड्राइवर ने भी स्टेयरिंग घुमाया, इस वजह से कंटेनर खाई में जाकर पलट गया।

प्रत्यक्षदर्शियों के मुताबिक घटना सुबह 7.30 बजे की है। कंटेनर में फंसे ड्राइवर को पुलिस ने निकाला। गोहद SDOP नरेंद्र सोलंकी के मुताबिक, यह भिड़ंत आमने-सामने न होकर दाहिने ओर से हुई। जब कंटेनर के ड्राइवर को इलाज के लिए लाया गया, तो वो नशे की हालत में था।

घायलों में ये लोग शामिल

आजम खां कादरी, निवासी आपागंज ग्वालियर

अभिषेक पुत्र राजेश सिंह भदौरिया, डीडी नगर ग्वालियर

उषा सिंह पत्नी आरआर वैश्य, निवासी आमखो

सत्यपाल सिंह पुत्र पूरन सिंह, निवासी कन्नोज

हरनाथ सिंह पुत्र रामप्रताप सिंह भदौरिया, डीडी नगर ग्वालियर

संजय सिंह पुत्र सत्येंद्र सिंह, फर्रुखाबाद, यूपी

अस्तिव पांडेय पुत्र शशिकांत पांडेय, भोपाल

निशा राठौर पुत्री सुमेर सिंह राठौर, निवासी किलागेट

राजीव कुमार पुत्र श्रीपाल सिंह, हरदोई यूपी

रानी पत्नी सुनील, नई सड़क ग्वालियर

सूरज पुत्र सुनील, इटावा

संजय पुत्र सतेंद्र राठौर

रामगुलाम सिंह पुत्र रमा चौहान, कानपुर

ईशा राठौर, किलागेट

शिवानी राठौर, किलागेट