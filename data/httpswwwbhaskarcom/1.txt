Hindi News

Sports

Cricket

Ipl

IPL 2021 MI Vs DC If Mumbai Does Not Win Then The Equation Of Play Off May Get Off Track, , Rohit Sharma, Rishabh Pant,

मुंबई Vs दिल्ली LIVE: दिल्ली के सामने 130 रनों का टारगेट, अंतिम 5 ओवर में मुंबई ने बनाए 38 रन

IPL-2021 फेज-2 में आज दिन का पहला मुकाबला मुंबई इंडियंस और दिल्ली कैपिटल्स के बीच खेला जा रहा है। मैच की शुरुआत दिल्ली के टॉस जीतकर गेंदबाजी करने के साथ हुई। MI ने पहले खेलते हुए 129/7 का स्कोर बनाया। टीम का एक भी बल्लेबाज बड़ी पारी नहीं खेल सका और सूर्यकुमार यादव ने सबसे ज्यादा 33 रन बनाए। दिल्ली के लिए आवेश खान और अक्षर पटेल ने लिए 3-3 विकेट लिए।

मैच का लाइव स्कोर देखने के लिए यहां क्लिक करें

मुंबई की पहली विकेट रोहित शर्मा (7) के रूप में गिरी उनको आवेश खान ने आउट कर पवेलियन का रास्ता दिखाया।

क्विंटन डी कॉक (19) भी कुछ खास नहीं कर सके और अक्षर पटेल की गेंद पर आउट हुए।

सूर्यकुमार यादव (33) आज लय में नजर आ रहे थे, लेकिन इससे पहले वह मिले स्टार्ट को बड़ी पारी में बदलते अक्षर ने उनको आउट कर MI को तीसरा झटका पहुंचाया।

अक्षर पटेल ने मैच में अपना तीसरा विकेट सौरभ तिवारी (15) के रूप में हासिल किया।

दिल्ली को 5वीं सफलता किरोन पोलार्ड (6) के रूप में लगी। उनकी विकेट एनरिक नॉर्त्या ने चटकाई।

दिल्ली में ललित यादव के स्थान पर पृथ्वी शॉ और मुंबई में राहुल चाहर की जगह जयंत यादव को प्लेइंग इलेवन में शामिल किया गया है।

पिच रिपोर्ट- इस पिच पर जब पहला मैच खेला गया था, तब 156 रन चेज हो गए थे। विकेट पर घास नहीं और यहां 155 रन तक बनेंगे, लेकिन गर्मी का प्रभाव देखने को मिल सकता है। मुंबई के लिए शारजाह में यह पहला मैच है, इसलिए उन्हें संभलकर खेलना होगा।

MI के लिए जीत जरूरी

पांच बार की चैंपियन मुंबई की टीम पर मुकाबला जीतने का दबाव बहुत ज्यादा होगा। अगर उसे हार मिलती है तो प्ले-ऑफ में पहुंचने की उसकी राह काफी मुश्किल हो जाएगी। पॉइंट्स टेबल में पांचवें स्थान पर मौजूद मुंबई के 11 मैचों से 10 अंक हैं। अगर वह लगातार तीनों मैच जीत जाती है तो आसानी से प्ले-ऑफ में पहुंच जाएगी, लेकिन एक भी हार मिलने के बाद उसे नेट रन रेट और अन्य टीमों के मैचों के नतीजों के ऊपर निर्भर रहना होगा।

आज मुंबई को जसप्रीत बुमराह से काफी उम्मीद रहेगी

दूसरी ओर दिल्ली कैपिटल्स की टीम काफी बेहतर स्थिति में है। उसके 11 मैचों से 16 अंक हैं। वह यहां से कोई मैच नहीं जीतती है तो भी प्लेऑफ में उसकी एंट्री लगभग तय है। एक और जीत से टीम का टॉप-2 फिनिश करने का दावा काफी मजबूत हो जाएगा। लीग मैचों के बाद टॉप-2 में रहने वाली टीम को फाइनल में जगह बनाने के लिए दो मौके मिलते हैं।

मुंबई की हार से मिलेगा राजस्थान और कोलकाता को फायदा

मुंबई को आखिरी दो लीग मुकाबले टेबल में सबसे नीचे मौजूद राजस्थान रॉयल्स और सनराइजर्स हैदराबाद के खिलाफ खेलने हैं। इनमें से राजस्थान अभी प्लेऑफ की होड़ में कायम है। कोलकाता की टीम भी तीसरे या चौथे स्थान के लिए होड़ में है। इस लिहाज से अगर दिल्ली के खिलाफ मुंबई को हार मिलती है तो राजस्थान और कोलकाता की टीम को फायदा मिलेगा। इस स्थिति में मुंबई के रूप में प्लेऑफ का एक प्रतिद्वंद्वी कमजोर होगा।

पृथ्वी शॉ की वापसी

पृथ्वी शॉ चोटिल होने के कारण कोलकाता के खिलाफ मैच से बाहर हो गए थे। आज उनकी प्लेइंग इलेवन में वापसी हुई है। MI के खिलाफ उन्होंने 7 पारियों में 101.69 के स्ट्राइक रेट के साथ सिर्फ 60 रन बनाए हैं।

जयंत यादव का कैपिटल्स के खिलाफ अच्छा रिकॉर्ड

जयंत यादव अब तक तीन सीजन में दिल्ली के खिलाफ 4 बार मुंबई की टीम का हिस्सा रहे हैं। इन सभी मैचों में उन्होंने किफायती गेंदबाजी की है। उन्हें मुंबई की टीम में दिल्ली के खिलाफ स्पेशलिस्ट के तौर पर देखा जाता है।

दोनों टीमें

MI- रोहित शर्मा (c), क्विंटन डी कॉक (w), सूर्यकुमार यादव, सौरभ तिवारी, हार्दिक पंड्या, किरोन पोलार्ड, क्रुणाल पंड्या, नाथन कूल्टर नाइल, जयंत यादव, जसप्रीत बुमराह, ट्रेंट बोल्ट

DC- पृथ्वी शॉ, शिखर धवन, स्टीवन स्मिथ, श्रेयस अय्यर, ऋषभ पंत (w/c), शिमरोन हेटमायर, अक्षर पटेल, रविचंद्रन अश्विन, कैगिसो रबाडा, अवेश खान, एनरिक नॉर्त्या