Hindi News

Entertainment

Tv

Actor Pankaj Tripathi Told Due To His Wife He Could Not Sleep At Andheri Station

केबीसी-13: शो के होस्ट को एक्टर पंकज त्रिपाठी ने बताया- स्ट्रगलिंग डेज में अपनी पत्नी की वजह से नहीं सो पाया अंधेरी स्टेशन पर

एक दिन पहले



कॉपी लिंक

एक्टर पंकज त्रिपाठी ने बॉलीवुड में गैंग्स ऑफ वासेपुर से अपना ब्रेक पाने से पहले आठ साल तक संघर्ष किया। एक्टर ने 'कौन बनेगा करोड़पति-13' में अपने स्ट्रगल के दिनों को याद करते हुए शो के होस्ट अमिताभ बच्चन के साथ बात की। शो के एपिसोड की एक क्लिप में सोशल मीडिया मे वायरल हो रही है जिसमें पंकज ने खुलासा किया कि दूसरे स्ट्रगलिंग एक्टर्स की तरह, वह अपनी पत्नी मृदुला त्रिपाठी की बदौलत अंधेरी स्टेशन पर नहीं सो पाए। उन्होंने कहा कि जब वह काम की तलाश में घूम रहा था तब उसने मेरा खूब सपोर्ट किया।

मैं कभी अंधेरी स्टेशन पे नहीं सोया

पंकज ने अमिताभ से बात करते हुए बताया “मैं 2004 में मुंबई आया था और 2012 में गैंग्स ऑफ वासेपुर मिली थी। आठ साल से, कोई नहीं जानता था कि मैं क्या कर रहा था। जब लोग मुझसे पूछते हैं, 'आपके स्ट्रगल के दिन कैसे थे', तभी मुझे एहसास हुआ कि 'ओह, वह मेरे स्ट्रगल के दिन थे?' उस समय, मुझे नहीं पता था कि यह एक कठिन दौर था। मुझे कठिनाई का एहसास नहीं था क्योंकि मेरी पत्नी बच्चों को पढ़ाती थी, हमारी जरूरतें भी बहुत सीमित थीं। हम एक छोटे से घर में रहते थे और वह कमाती थी इसलिए मैं आसानी से रहता था। उसकी वजह से मैं कभी अंधेरी स्टेशन पे नहीं सोया।

अब पार्किंग में फिल्में ऑफर की जाती हैं

उन्होंने अपने एक पुराने इंटरव्यू मे कहा था, “ईमानदारी से कहूं तो मैंने 2004 और 2010 के बीच कुछ भी नहीं कमाया। मृदुला ने ही हमारे घर के सभी खर्चों का बोझ उठाया। मैं अंधेरी में घूमता था और लोगों से कहता था कि 'कोई एक्टिंग करवा लो, कोई एक्टिंग करवा लो'। लेकिन उस वक्त मेरी किसी ने नहीं सुनी। अब, जब मैं घर जाता हूं, तो देखता हूं कि मुझे मेरी पार्किंग में फिल्में ऑफर की जाती हैं।”

बिहारी और गुजराती में ट्रांसलेट किए डायलॉग्स

केबीसी 13 के इस एपिसोड में पंकज के साथ एक्टर प्रतीक गांधी भी शामिल हुए थे। दोनों ने न केवल गेम खेला बल्कि, अमिताभ की फिल्म दीवार के डायलॉग्स को बिहारी और गुजराती में ट्रांसलेट भी किया और अपने लाइफ के किस्से भी शेयर किए।