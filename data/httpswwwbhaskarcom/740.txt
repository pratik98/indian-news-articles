Hindi News

Women

Maryam Accused Of Making Obscene Video Of Her Party Leader, This Is A Political Reason

पाकिस्तान की राजनीति में सेक्स कांड: नवाज शरीफ की बेटी पर अपने चाचा का सेक्स टेप लीक करने के आरोप, जानिए- कितनी ताकतवर हैं मरियम नवाज

नई दिल्ली 2 दिन पहले



कॉपी लिंक

मरियम नवाज

पाकिस्तान मुस्लिम लीग-नवाज के नेता मोहम्मद जुबैर उमर के आपत्तिजनक वीडियो पर हंगामा मचा हुआ है। पार्टी की प्रमुख नेता मरियम नवाज ने कहा है कि "लीक' वीडियो जुबैर उमर का पर्सनल मामला है। वह उनके (मरियम नवाज) और पूर्व प्रधानमंत्री नवाज शरीफ के प्रवक्ता बने रहेंगे।

मरियम ने इस घटना पर कहा है कि किसी का भी वीडियो लीक नहीं किया जाना चाहिए। जिन लोगों ने सोचा था कि वीडियो सामने आने के बाद जुबैर को प्रवक्ता के पद से हटा दिया जाएगा, वे गलत हैं। वह नवाज शरीफ और मेरे प्रवक्ता के रूप में काम करना जारी रखेंगे। रविवार रात वायरल वीडियो में जुबैर को एक महिला के साथ इंटिमेट नजर आ रहे हैं। हालांकि जुबैर ने वीडियो को फर्जी करार दिया है।

मरियम पर ही लग रहे हैं चाचा को रास्ते से हटाने के आरोप

असल में, जुबैर उमर नवाज के भाई शहबाज शरीफ के गुट के माने जाते हैं। मरियम का शहबाज शरीफ और जुबैर से बनती नहीं है। चूंकि पाकिस्तान में 2023 की शुरुआत में चुनाव होने हैं। इसलिए कहा जा रहा है कि अगले नेशनल इलेक्शन में मरियम अपने दम पर चुनाव में उतरना चाहती हैं। लिहाजा, सियासी दांवपेच का खेल शुरू हो गया है। और इस सेक्स सकैंडल को भी उसी का हिस्सा माना जा रहा है। पाकिस्तान के राजनीतिक गलियारों में कहा जा रहा है कि मरियम से कुछ दिन पहले ही इसके संकेत दे दिए थे कि ऐसा कुछ होने वाला है।

महिलाओं के लिए काम का नारा देकर की थी मरियम ने राजनीति में एंट्री

मरियम अपने पिता नवाज शरीफ से इजाजत लेकर 2011 में राजनीति में आई थीं। उन्होंने अपनी राजनीति की शुरुआत यूनिवर्सिटीज में और महिलाओं के मुद्दों पर भाषण देकर की थी। 2017 मरियम के लिए सबसे अच्छा रहा। इसी साल उनके पिता नवाज शरीफ को पाकिस्तानी सुप्रीम कोर्ट ने पनामा पेपर्स में नाम आने पर चुनाव के लिए अयोग्य घोषित कर दिया था। यहां से मरियम ने अपनी पार्टी पाकिस्तान मुस्लिम लीग (नवाज) की कमान संभाली। इसी साल बीबीसी ने उन्हें अपनी 100 प्रभावशाली महिलाओं की लिस्ट में जगह दी। इसके बाद वह न्यूयॉर्क टाइम्स की दुनिया की 11 ताकतवर महिलाओं की लिस्ट में जगह बनाने में कामयाब रहीं।

आसान नहीं रही है मरियम की राह, बढ़ती गईं चुनौतियां

मरियम को 2013 के पाकिस्तानी आम चुनाव के दौरान नवाज शरीफ चुनाव अभियान का इंचार्ज बनाया गया था। इसके बाद मरियम नवाज को नवाज का उत्तराधिकारी और पाकिस्तान का फ्यूचर का नेता करार दिया जाने लगा। जुलाई 2018 में, मरियम को एवेनफील्ड मामले में भ्रष्टाचार के आरोपों में जुर्माने के साथ सात साल की जेल की सजा सुनाई गई थी। 19 सितंबर को इस्लामाबाद हाई कोर्ट ने उनकी सजा पर रोक लगा दी थी।

पिता नवाज के साथ मजबूती खड़ी रहीं, ऐसे बनाई मरियम ने इमेज

जून 2018 में, उन्हें आम चुनाव के लिए पार्टी ने टिकट दिया। उन्हें उसी जुलाई में करप्शन के एक मामले में अरेस्ट कर लिया गया। 2019 में उन्हें जमानत मिल गई। इसके बाद वह फिर से राजनीति में सक्रिय हो गईं। मरियम नवाज ने इमरान खान की सरकार के खिलाफ सभी विपक्षी दलों को एकजुट किया और 2020 में पूरे पाकिस्तान में रैली भी की। इन रैलियों में भारी भीड़ जुटी। इससे भी मरियम की लोकप्रियता काफी बढ़ी। जब 2018 में नवाज शरीफ पाकिस्तान आ रहे थे, तब मरियम उनके साथ कंधे से कंधा मिलाकर खड़ी रहीं। इस दौरान उनकी इस इमेज को पार्टी के काफी प्रमोट किया और मरियम को अंतरराष्ट्रीय कवरेज भी मिली।



कितनी है मरियम नवाज की संपत्ति

मरियम नवाज का नाम पनामा पेपर्स में अपने दो भाइयों और पिता के साथ आया था। उनके नाम पर विदेशों में संपत्ति होने का दावा किया गया था। हालांकि मरियम ने कहा है कि उनकी विदेश में कोई संपत्ति नहीं है। मामला बढ़ने पर इस बात के लिए उन्होंने सुप्रीम कोर्ट में हलफनामा भी दिया था। इसके बाद उन्होंने अपनी संपत्ति की घोषणा की थी और बताया कि उनकी संपत्ति 37 करोड़ रुपये है।