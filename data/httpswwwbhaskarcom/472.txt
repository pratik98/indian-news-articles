Hindi News

Magazine

New york times

More Than One Million People, Including Donald Trump, Opted For Antibody Treatment

अमेरिका में इलाज का अब नया तरीका: डोनाल्ड ट्रम्प सहित दस लाख से अधिक लोगों ने एंटीबॉडी ट्रीटमेंट का रास्ता चुना

7 दिन पहले



कॉपी लिंक

टेनिस खिलाड़ी लेंसन जोन्स ने नहीं सोचा था कि वे कोरोना वायरस के शिकार हो जाएंगे। महामारी के बीच उन्हें केवल सर्दी हुई थी। उन्होंने वैक्सीन लगवाने से इनकार कर दिया। उन्हें चिंता थी कि इससे उनकी अच्छी सेहत बिगड़ जाएगी। लेकिन, कोविड-19 का संक्रमण होने से उनका अपने शरीर पर भरोसा टूट गया।

उन्होंने इस माह ह्यूस्टन मेथॉडिस्ट अस्पताल में लेबोरेटरी में बनाई गई मोनोक्लोनल एंटीबॉडीज दवा से अपना इलाज कराया है। 65 साल के जोन्स पूर्व राष्ट्रपति डोनाल्ड ट्रम्प सहित उन दस लाख से अधिक लोगों में शामिल हो गए जिन्होंने एंटीबॉडी कोरोना इलाज कराया है। वैक्सीन का विरोध करने वाले अमेरिकी एंटीबॉडी इलाज करा रहे हैं। यह वैक्सीन से सौ गुना महंगा है। मोनोक्लोनल एंटीबॉडी दवा की मांग तेजी से बढ़ी है। देशभर में जुलाई में इसकी सप्लाई 27 हजार डोज हर सप्ताह थी। यह अगस्त में बढ़कर एक लाख 27 हजार डोज हो गई।

केंद्र सरकार इलाज का खर्च उठाती है। सरकार ने 1100 करोड़ रुपए मंजूर किए हैं। एक डोज पर डेढ़ लाख रुपए खर्च होते हैं। कमी होने के कारण बाइडेन सरकार ने सप्लाई का काम हाथ में ले लिया है। वैक्सीन का विरोध करने वाले सात दक्षिणी राज्यों से दवा के सबसे अधिक ऑर्डर आ रहे हैं। अमेरिका में वैक्सीन के खिलाफ झूठे प्रचार के बीच मोनोक्लोनल एंटीबॉडीज कोरोना वायरस की ऐसी दुर्लभ दवा के रूप में उभरी है जिसे बहुत अधिक लोग स्वीकार कर रहे हैं। मुख्य धारा के कुछ डॉक्टरों और अनुदारवादी रेडियो अनाउंसरों ने एंटीबॉडी इलाज को सही ठहराया है। वैक्सीन का विरोध कर रहे रिपब्लिकन पार्टी से जुड़े कुछ गर्वनरों ने अपने राज्यों में एंटीबॉडी क्लीनिक शुरू की हैं। वैज्ञानिकों का कहना है कि वैक्सीनेशन की गति बढ़ने से लोग महंगा एंटीबॉडी इलाज नहीं कराएंगे। शरीर में एंटीबॉडी पहुंचाने में डेढ़ घंटा लगता है। इसके बाद लगातार नजर रखना पड़ती है।

जिन राज्यों में संक्रमण अधिक है, वहां एंटी बॉडी लगाने के लिए नर्स मिलना मुश्किल हो रहा है। सरकार रिजेनेरॉन और एली लिली कंपनी की एंटीबॉडी दवा सप्लाई करती है। इससे संक्रमित लोगों के अस्पताल में भर्ती होने का खतरा 70 प्रतिशत कम होता है। दवा लगवाने के बाद शरीर में संक्रमण से लड़ने वाली एंटीबॉडी प्राकृतिक रूप से बनती हैं।

बेंजामिन मुलर