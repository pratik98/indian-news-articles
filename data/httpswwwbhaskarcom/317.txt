Hindi News

Local

Rajasthan

Sikar

Meeting Of Workers Held In Neemkathana, While Interacting With The Media, Dilawar Said: The State Government Should Get The REET Exam Returned, The Examinees Got A Compensation Of Two Lakhs

सरकार वापस करवाए REET: भाजपा विधायक मदन दिलावर बोले-परीक्षार्थियों को मिले दो- दो लाख का हर्जाना,नीमकाथाना में कार्यकर्ताओं की ली बैठक

सीकर 2 दिन पहले



कॉपी लिंक

भाजपा विधायक मदन दिलावर।

भाजपा के प्रदेश महामंत्री और रामगंज मंडी विधायक मदन दिलावर आज एक दिवसीय प्रवास पर जिले के नीमकाथाना आए। इस दौरान दिलावर ने भाजपा कार्यकर्ताओं की बैठक ली। बैठक के बाद दिलावर मीडिया से रूबरू हुए। इस दौरान दिलावर ने राज्य सरकार पर जमकर निशाना साधा। रीट परीक्षा पर बोलते हुए दिलावर ने कहा कि सरकार ने पहले तो परीक्षा कई बार स्थगित की। करीब 2 साल बाद जब परीक्षा हुई तो उसमें भी पेपर शुरू होते ही नक़ल के कई मामले सामने आए। जिसके चलते परीक्षा में शामिल होने वाले परीक्षार्थियों को मानसिक प्रताड़ना झेलनी पड़ी। ऐसे में राज्य सरकार से यह मांग है कि वह परीक्षा को पारदर्शी तरीके से दुबारा करवाए और जो परीक्षार्थी परीक्षा में शामिल हुए उन्हें 2 - 2 लाख का हर्जाना देना चाहिए।

बाजरे की समर्थन मूल्य पर खरीद पर बोले दिलावर

बाजरा खरीद के मुद्दे पर बोलते हुए मदन दिलावर ने कहा कि वर्तमान में केंद्र सरकार ने बाजरे का समर्थन मूल्य 2250 रुपए तय किया हुआ है। लेकिन राज्य सरकार इसकी खरीद नहीं कर रही है। जबकि केंद्र सरकार बार - बार राज्य सरकार को पत्र लिखकर प्रस्ताव मांग रही है लेकिन मुख्यमंत्री अशोक गहलोत केवल कृषि कानूनों और समर्थन मूल्य पर खरीद के नाम पर केंद्र सरकार को कोसते जा रहे हैं। जिसके चलते राज्य के किसानो को अपनी बाजरे की फसल 1100 - 1200 रुपए प्रति क्विंटल में बेचनी पड़ रही है।

राज्य सरकार खुद पेट्रोल डीजल को जीएसटी के दायरे में लेने को तैयार नहीं

दिलावर ने कहा कि मुख्यमंत्री और कांग्रेस पार्टी खुद ही तो पेट्रोल डीजल और रसोई गैस को जीएसटी के दायरे में लाने के लिए विरोध प्रदर्शन करती है जबकि हकीकत यह है कि अशोक गहलोत पेट्रोल , डीजल और रसोई गैस को जीएसटी के दायरे में लाने का खुद ही विरोध करते हैं क्योंकि इनपर मिलने वाले सेस और टैक्स से राज्य सरकार को राजस्व मिलता है ऐसे में यह कतई नहीं चाहते कि पेट्रोल डीजल और रसोई गैस को जीएसटी के दायरे में लिया जाए। दिलावर ने कहा कि जब गत दिनों केंद्र सरकार ने दिल्ली में सभी मुख्यमंत्रियों की बैठक ली थी तब एक भी कांग्रेस शासित प्रदेश के मुख्यमंत्री ने इन्हे जीएसटी में शामिल करने के लिए सहमति नहीं जताई।