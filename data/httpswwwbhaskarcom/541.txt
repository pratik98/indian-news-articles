Hindi News

Local

Uttar pradesh

Meerut

Gandhi Shastri Jayanti Being Celebrated In Meerut, Students Gave The Message Of Brotherhood By Singing Ramdhun

मेरठ...तस्वीरों में देखें क्रांतिधरा में गांधी-शास्त्री जयंती: शहर में गांधी-शास्त्री जयंती पर धूमधाम से निकाली गई प्रभातफेरी, छात्रों ने रामधुन गाकर दिया भाईचारे का संदेश

मेरठ 5 घंटे पहले



कॉपी लिंक

मेरठ सिटी पब्लिक स्कूल में मनाई गाई गांधी जयंती

क्रांतिधरा मेरठ में राष्ट्रपिता महात्मा गांधी और पूर्व प्रधानमंत्री लाल बहादुर शास्त्री का जयंती समारोह धूमधाम से मनाया जा रहा है। शहर में सुबह 6 बजे प्रभात फेरी निकाली गई। सामाजिक संगठनों ने कीर्तन गाया। सरकारी कार्यालयों में ध्वजरोहण किया गया है। शिक्षण संस्थानों में छात्र-छात्राओं व एनसीसी कैडेट्स ने सत्य, अहिंसा के मार्ग पर चलने का संकल्प लिया।

सेंट जोंस सीनियर सेकेंडरी स्कूल कैंट में मनाई गांधी जयंती

कांग्रेस कमेटी जिला कार्यालय पर महात्मा गांधी और शास्त्रीजी के चित्र पर माल्यार्पण किया गया। कनोहर लाल महिला पीजी कॉलेज में छात्राओं ने रामधुन गाई।

जिला कांग्रेस कमेटी की ओर से मनाई गई गांधी जयंती

मेरठ सिटी पब्लिक स्कूल में बच्चे महात्मा गांधी की वेशभूषा में सजकर आए और सत्य, अहिंसा का संदेश दिया। एनसीसी कैडेट्स ने आरजी पीजी कॉलेज में परेड को सलामी दी। मंडलायुक्त, जिलाधिकारी ने शहीद स्मारक पर शहीदों को नमन किया।

आरजी पीजी कॉलेज में एनसीसी कैडेट्स की ओर से दी गई श्रृद्धांजलि

शनिवार को राष्ट्रपिता महात्मा गांधी जी व भूतपूर्व प्रधानमंत्री आदरणीय स्व0 लाल बहादुर शास्त्री जी के जन्मदिवस के अवसर पर जिला व महानगर कांग्रेस कमेटी मेरठ द्वारा संयुक्त रूप से बुढ़ाना गेट कांग्रेस कार्यालय पर दोनों भारत के महान सपूतो की फ़ोटो पर माल्यार्पण व पुष्पांजलि कर उनको स्मरण कर नमन किया।कांग्रेस जिलाध्यक्ष अवनीश काजला, महानगर कांग्रेस अध्यक्ष ज़ाहिद अंसारी, महानगर उपाध्यक्ष व प्रवक्ता अखिल कौशिक,ज़िला

प्रवक्ता हरिकिशन अंबेडकर,योगी जाटव, अनिल शर्मा,हरीश त्यागी,रोबिन नाथ गोलू, महेंद्र गुज्जर,आस्था वर्मा,हनीफ क़ुरैशी,नफीस सैफ़ी,दुष्यंत सागर,पीटर हैरिसन,सुरेंद्र फौजी,तेजपाल डाबक़ा,अनिल प्रेमी,खलील खान,खुशपाल यादव,महावीर शर्मा,सतेंद्र लोधी,कपिल शर्मा,रामसिंह वरुण,मोहम्मद ज़फर एडवोकेट, नईम राणा,राकेश शर्मा,सुनील दास आदि रहे।

कनेाहर लाल महिला पीजी कॉलेज में छात्राओं ने गाई रामधुन

शिव शक्ति नगर स्थित मेरठ सिटी पब्लिक स्कूल में गांधी जयंती हर्षोल्लास पूर्वक मनाई गई। कार्यक्रम का शुभारंभ विद्यालय प्रबंधक महोदय श्रीमान राहुल केसरवानी एवं उप प्रधानाचार्या श्रीमती वीनू अग्रवाल द्वारा राष्ट्रपिता महात्मा गांधी तथा पूर्व प्रधानमंत्री लाल बहादुर शास्त्री के चित्र पर माल्यार्पण कर किया गया। इस अवसर पर विद्यार्थियों द्वारा विभिन्न प्रकार की गतिविधियों का आयोजन किया गया‌ जिसमें बच्चों ने देशभक्ति से लेकर वर्तमान में चल रही व्यवस्थाओं पर गीत और नाटक के जरिए रेखांकन को प्रस्तुत किया। नन्हे-मुन्ने बच्चों द्वारा रामधुन रघुपति राघव राजा राम ......गीत की प्रस्तुति कर सभी को राममय कर भावविभोर कर दिया गया।

बच्चों के द्वारा( तेजल, गौरी, संगीता राणा , मनन सक्सेना, उत्कर्ष बिल्टोरिया, रिया साहू, पहल, साक्षी अग्रवाल, आराध्या कपूर, कवच ,आरुषि, सृष्टि निकम) गांधी जी एवं लाल बहादुर शास्त्री से संबंधित नारे, कविता, स्लोगन ,अनुच्छेद, गीत की अति सुंदर प्रस्तुति दी गई। कक्षा तीन के प्रखर सिंघल ने राष्ट्रपिता महात्मा गांधी के विषय में विस्तृत जानकारी दी। अनेक विद्यार्थी राष्ट्रपिता महात्मा गांधी एवं लाल बहादुर शास्त्री की वेशभूषा में बड़े ही आकर्षक लग रहे थे।

शहीद स्मारक पर जिलाधिकारी के0 बालाजी ने शहीद स्तम्भ पर पुष्प अर्पित किए। ध्वजारोहण उपरांत उन्होने उपस्थित जन को संबोधित किया। वहीं कलेक्ट्रेट में जिलाधिकारी ने ध्वाजारोहरण उपरांत अपने कार्यालय कक्ष में राष्ट्रपिता महात्मा गांधी व पूर्व प्रधानमंत्री लाल बहादुर शास्त्री जी के चित्र पर माल्यार्पण किया व पुष्प अर्पित कर श्रद्धासुमन अर्पित किये।

इस अवसर पर अन्य अधिकारियों व कर्मचारियों ने भी पुष्प अर्पित किये। इस अवसर पर राष्ट्रगान व राष्ट्रगीत भी गाया गया। जिलाधिकारी के0 बालाजी ने कहा कि हम सबको राष्ट्रपिता महात्मा गांधी व लाल बहादुर शास्त्री जी के जीवन से प्रेरणा लेकर उनके बताये मार्ग पर चलकर ईमानदारी व निष्ठा से देष सेवा करनी चाहिए। उन्होने कहा कि हमारे मन, वचन व कर्म में एकरूपता होनी चाहिए।

मंडलायुक्त सुरेंद्र सिंह ने कमिश्नरी सभागार में किया गांधी जयंती समारोह का आयोजन

राष्ट्रपिता महात्मा गांधी जी व पूर्व प्रधानमंत्री लाल बहादुर शास्त्री जी की जयन्ती के अवसर पर कमिष्नरी में आयुक्त सुरेन्द्र सिंह ने ध्वजारोहण किया। परिसर में आयोजित कार्यक्रम में उन्होने राष्ट्रपिता महात्मा गांधी जी व पूर्व प्रधानमंत्री लाल बहादुर शास्त्री जी के चित्र पर माल्यार्पण किया व पुष्प अर्पित किये। आयुक्त ने कहा कि गांधी जी ने विष्व को सत्य व अहिंसा का रास्ता दिखाया।

उन्होने कहा कि पूर्व प्रधानमंत्री लाल बहादुर शास्त्री ने ईमानदारी व निष्ठा से कार्य कर देष सेवा करने की सीख समाज को दी। इस अवसर पर राष्ट्रगान भी हुआ।आयुक्त सुरेन्द्र सिंह ने कहा कि सत्य व अहिंसा के पुजारी महात्मा गांधी जी का जीवन दर्षन आज भी प्रासंगिक है। हम सबको उनके बताये गये मार्ग पर चलना चाहिए। उन्होने कहा कि पूर्व प्रधानमंत्री लाल बहादुर शास्त्री जी ने जय जवान जय किसान का नारा दिया। उन्होंने कहा कि इन दोनों महान पुरूषों ने मानवता कीसेवा करने की सीख दी। आयुक्त ने कहा कि दोनो महापुरूष सादा जीवन व उच्च विचार वाले व्यक्ति रहे। उनका जीवन अनुकरणीय है।