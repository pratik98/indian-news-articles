Hindi News

Women

In The Citadel Of Khap Panchayats, The Name Plate Of Daughters Was Banned On The Jeans mobile Phones Of Girls, Sometimes The Order Was Given To Feed Cow Dung, Know When The Decrees Were Issued On The Daughters

खाप पंचायतों के गढ़ में बेटियों की नेम प्लेट: कभी लड़कियों के जींस-मोबाइल फोन पर लगी पाबंदी तो कभी दिया गोबर खिलाने का आदेश, जानिए कब-कब जारी हुए बेटियों पर बंदिश के फरमान

नई दिल्ली 2 दिन पहले



कॉपी लिंक

मेरठ के एक गांव में बेटी की नेम�

पश्चिमी यूपी में अब बेटियों को लेकर सोच में बदलाव आ रहा है। बेटियों पर बंदिश के फरमानों के लिए चर्चा में रहने वाली खाप पंचायतों के गढ़ मेरठ में अब घरों के बाहर बेटियों की नेमप्लेट लगाई जा रही है। एक स्कूल टीचर की पहल पर अब तक 700 से ज्यादा घरों पर बेिटयों के नाम की प्लेट लग चुकी है। ये वहीं खाप पंचायतें हैं, जो बेटियों को लेकर अजीबो-गरीब फरमान जारी करती रही हैं। आइए, जानते हैं कि पिछले कुछ समय में पश्चिमी यूपी में खाप पंचायतों के ऐसे कौन से छह फरमान रहे हैं, जिन्होंने देश-विदेश में लोगों का ध्यान अपनी ओर खींचा।

महिलाएं जींस नहीं, घाघरा, सलवार-कमीज पहनें

इसी साल मार्च में उत्तर प्रदेश में मुजफ्फरनगर जिले की एक खाप पंचायत ने महिलाओं के जींस पहनने और पुरुषों के शॉर्ट्स पहनने पर पाबंदी लगाई थी। खाप ने कहा कि ये परिधान पश्चिमी संस्कृति का हिस्सा हैं और महिलाओं को साड़ी, घाघरा व सलवार-कमीज जैसे पांरपरिक भारतीय वस्त्र पहनना चाहिए। खाप पंचायत ने चेतावनी भी दी थी कि जो भी इसका उल्लंघन करते पाए जाएंगे, उन्हें दंडित और बहिष्कृत किया जा सकता है।

40 साल से कम उम्र की महिलाएं नहीं जा सकतीं बाजार

7 जुलाई, 2012 में उत्तर प्रदेश के बागपत जिले के रमाला थाना क्षेत्र के असारा गांव में हुई एक पंचायत ने अपने तुगलकी फरमान में कहा था कि 40 साल के कम उम्र की महिलाएं बाजार नहीं जा सकती है और लड़कियां मोबाइल फोन पर बात नहीं कर सकती हैं।

ब्रिटिश संसद में गूंजा था दो बहनों का रेप कर नंगा घुमाने का आदेश

मीडिया रिपोर्ट्स के मुताबिक अगस्त 2015 में यूपी के बागपत जिले में एक खाप पंचायत ने दो दलित बहनों को रेप करके गांव में बिना कपड़ों के घुमाने का फैसला सुनाया था। दोनों बहनों को प्रेम प्रसंग के मामले में यह फैसला सुनाया गया था। इस मामले ने काफी तूल पकड़ा था। देश की सुप्रीम कोर्ट ने भी यूपी पुलिस से इस मामले में जवाब मांगा था। वहीं, ब्रिटिश सांसदों ने अपनी सरकार से इस मामले में दखल देने की अपील की थी। विवाद बढ़ने के बाद खाप लीडर्स ने सफाई में कहा था कि ऐसा कोई आदेश नहीं दिया गया था।

लव करने वाले कपल को गोमूत्र और गोबर खिलाने का हुक्म

2020 की फरवरी में यूपी के झांसी में खाप पंचायत ने लव मैरिज करने वाले कपल के लिए अजीबोगरीब फरमान सुनाया था। पंचायत ने पति और पत्नी दोनों को गोमूत्र और गोबर का सेवन करने का आदेश दिया। पंचायत ने कपल पर 5 लाख रुपये दंड के तौर पर फरमान सुनाया और शर्त रखी कि अगर वे इस आदेश को मानेंगे तभी समाज में उन्हें शामिल किया जाएगा।

अपराध के लिए मोबाइल जिम्मेदार, न इस्तेमाल करें लड़कियां

अलीगढ़ की एक खाप पंचायत ने फरवरी, 2016 में 18 साल से ज्यादा उम्र की लड़कियों के माेबाइल के इस्तेमाल पर पूरी तरह रोक लगाने का तुगलकी फरमान सुनाया था। खाप ने तब लड़कियों के खिलाफ होने वाले अपराध के लिए मोबाइल फोन को जिम्मेदार ठहराया था।

बेटी प्यार करे तो पहले उसे समझाओ, न माने तो गंगाजी दिखाओ

2016 में ही यूपी के मुजफ्फरनगर के शाहपुर क्षेत्र की सर्वखाप पंचायत ने प्यार करने वाली लड़कियों के बारे में कहा था कि बेटी को प्यार से समझाओ, न माने तो गंगाजी दिखाओ। खाप का कहना है जो लड़की कहना न माने उसे गंगाजी में डुबाकर मार डालना चाहिए। खाप के इस फरमान का शाहपुर की 36 बिरादरियों ने समर्थन किया था। यह भी कहा था कि इंटर तक की लड़कियों को मोबाइल की क्या जरूरत है? मोबाइल हाथ में आते ही लड़कियां प्यार के चक्कर में पड़ जाती हैं।

क्या है खाप व्यवस्था, कैसे तय होती है व्यवस्था हरियाणा में शिक्षाधिकारी रह चुके ओमपाल सिंह तुगानिया अपनी किताब ‘जाट समाज के प्रमुख आधार बिंदु’ में लिखा है कि खाप एक सामाजिक न्याय व्यवस्था है। जब परिवार, गांव या स्थानीय स्तर पर किसी समस्या का समाधान नहीं हो पाता है तो एक बड़े इलाके के लोगों को जुटाया जाता है। इसमें कई गांवों एवं जातियों के प्रतिनिधि शामिल होते हैं। इसे ही खाप कहा जाता है। इनके गांवों की संख्या तय होती है। जिस गोत्र के गांव या प्रतिनिधि अधिक होते हैं, उसका वर्चस्व अधिक होता है।