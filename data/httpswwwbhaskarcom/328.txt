Hindi News

Local

Rajasthan

Sikar

The First Innings Of The Examination Started Amidst Elaborate Security Arrangements, The Candidates Reached Outside The Centers In The Early Morning, The Internet Will Be Closed In The District Till 5 Pm Due To The Examination

REET का लेवल-2 का पेपर रहा आसान: ​​​​​​​सेंटर ने निकलते हुए अभ्यर्थी बोले-हिन्दी विषय के कुछ प्रश्न कठिन थे,शेखावाटी की सबसे बड़ी छतरी के बारे में पूछा गया

सीकर 6 दिन पहले



कॉपी लिंक

परीक्षा केंद्र के बाहर मौजूद अभ्यर्थी।

प्रदेश की सबसे बड़ी राजस्थान शिक्षक पात्रता परीक्षा (REET) की दूसरी पारी की परीक्षा शुरू हो गई है। जिले में 232 सेंटर पर CCTV और बोर्ड कार्यालय से सीधी मॉनिटरिंग की जा रही है। दोनों पारियों में जिले में 232 केंद्रों पर कुल 77,000 परीक्षार्थी परीक्षा देंगे। पहली पारी के बाद दोपहर 2:30 बजे से शाम 6 बजे तक लेवल-1 का एग्जाम शुरू हुआ है। वहीं पहली पारी में कल्याण महिला महाविद्यालय में बनाए गए परीक्षा केंद्र में 3 महिला अभ्यर्थी लेट हो गई। जिस कारण उन्हें प्रवेश नहीं दिया गया।

दूसरी पारी की परीक्षा के लिए भी परीक्षार्थियों को कड़ी जांच के बाद केंद्रों में प्रवेश दिया गया। सेंटर पर गाइडलाइन के अनुसार मंगवाई गई सामग्री के अलावा किसी भी अन्य सामग्री को नहीं ले जाने दिया गया। महिलाओं के गहने, बालों के रबरबैंड, क्लच व चुनरी आदि भी उतरवा लिए गए। अन्य सभी अभ्यर्थियों के हाथ में बंधे डोरे या ब्रसलेट को खुलवा लिया गया। परीक्षार्थियों के लिए सुरक्षा के इंतजाम के साथ-साथ यातायात व्यवस्था भी सुचारु रहे।

पुलिस जाब्ता तैनात

परीक्षा के दिन सुबह 8 बजे से शाम 5 बजे तक इंटरनेट बंद करने को लेकर संभागीय आयुक्त दिनेश कुमार यादव ने आदेश जारी कर दिए थे। परीक्षा केन्द्रों पर सुरक्षा के लिए विशेष पुलिस जाब्ता भी तैनात किया गया है। परीक्षार्थी शनिवार देर रात तक आ गए है और इनके रहने-खाने, आने जाने में कोई परेशानी नहीं हो इसके लिए विशेष इंतजाम किए थे। कलेक्टर अविचल चतुर्वेदी, एसपी कुंवर राष्ट्रदीप सहित कई प्रशासनिक अधिकारी देर रात तक दौरे व्यवस्थाओं का जायजा ले रहे थे।

रोक के बाद भी ज्वेलरी पहन परीक्षा देने पहुंची महिलाएं

परीक्षा कक्ष में घड़ी, चेन, अंगूठी, कान के टॉप्स, लॉकेट या किसी भी प्रकार के आभूषण पहनकर आने पर रोक लगाई गई थी। इसके बाद भी जिले के कई केन्द्रों पर परीक्षा देने आई महिला और लड़कियां ज्वेलरी पहन परीक्षा देने पहुंची। जिसके बाद केंद्र के बाहर चेकिंग के दौरान मौजूद महिला पुलिस कर्मियों ने इनकी ज्वेलरी निकलवाई।

लेवल-2 का पेपर रहा आसान

पहली पारी में परीक्षा देकर निकले अभ्यर्थियों ने लेवल-2 के पेपर को आसान बताया। सीकर के कल्याण राजकीय महविद्यालय में हनुमानगढ़ से आई परीक्षार्थी रवीना ने बताया कि पेपर आसान रहा। हिन्दी विषय के कुछ प्रश्न कठिन थे। केंद्र में प्रबंधन ने काफी अच्छे इंतजाम किए थे। रवीना ने बताया कि पेपर में एक प्रश्न यह भी पूछा गया था कि शेखावाटी में सबसे बड़ी छतरी कौनसी है। रवीना ने बताया कि परीक्षा खत्म होने से कुछ मिनटों पहले तेज बारिश हुई,जिसके चलते केंद्र से बाहर आने में थोड़ी देरी हुई।

बारिश से सेंटरों से बाहर निकलने में हुई देरी

रीट परीक्षा की पहली पारी समाप्त होने का समय 12 : 30 बजे का था। करीब 10 मिनट पहले ही सीकर में तेज बारिश का दौर शुरू हुआ। जिसके चलते कई सेंटरों पर परीक्षार्थियों को केंद्र से बाहर निकलने में देरी हुई। परीक्षा छूटने के बाद शहर में कई मिनटों तक यातायात जाम हो गया।

कड़ी जांच के बाद परीक्षार्थियों को परीक्षा केंद्रों में प्रवेश दिया गया।

परीक्षार्थियों की जांच करते हुए

परीक्षा केंद्र के बाहर ज्वेलरी उतारती महिला परीक्षार्थी।