Hindi News

Jeevan mantra

Jyotish

Aaj Ka Rashifal (Horoscope Today) | Daily Rashifal (29th September 2021), Daily Zodiac Forecast: Singh Rashi, Kanya, Aries, Taurus, Gemini Cancer Libra, And Other Signs

29 सितंबर का राशिफल: 5 राशियों के लिए अच्छा रहेगा दिन; वृष, कर्क और तुला वालों को आर्थिक फायदे के योग हैं

4 दिन पहले



कॉपी लिंक

आज कुंभ और मीन सहित 7 राशि वालों पर रहेगा सितारों का मिला-जुला असर

29 सितंबर को वरियान नाम का शुभ और एक अशुभ मुसल योग बन रहा है। जिससे 7 राशियों के लिए दिन सामान्य रहेगा। एस्ट्रोलॉजर डॉ. अजय भाम्बी का कहना है कि बुधवार को मेष, मिथुन, सिंह, धनु, मकर, कुंभ और मीन राशि वाले लोगों पर सितारों का मिला-जुला असर रहेगा। इन 7 राशि वालों की जॉब और बिजनेस के लिए दिन अच्छा तो रहेगा लेकिन कई मामलों में संभलकर भी रहना होगा। इनके अलावा वृष राशि वाले लोगों की आर्थिक स्थिति बेहतर होगी।

निवेश के लिए कर्क राशि वालों का दिन अच्छा है। अधिकारियों से भी तारीफ मिलेगी। कन्या राशि वालों को किस्मत और सितारों का साथ मिलेगा। तुला राशि वालों को बिजनेस में बदलाव से उपलब्धियां मिल सकती हैं। साथ ही वृश्चिक राशि के नौकरीपेशा लोगों को कोई अच्छी खबर मिल सकती है। इस तरह 5 राशियों के लिए दिन अच्छा रहेगा।

एस्ट्रोलॉजर डॉ. अजय भाम्बी के मुताबिक 12 राशियों का फल

मेष - पॉजिटिव- आपकी उदारता व भावुकता भरे स्वभाव से लोग प्रभावित रहेंगे। बाहरी गतिविधियों तथा मित्रों के साथ संपर्क और अधिक मजबूत करें। आपके लिए कुछ लाभदायक परिस्थितियों का निर्माण हो रहा है। घर के सुख सुविधाओं संबंधी कार्यों में भी समय अच्छा व्यतीत होगा।

नेगेटिव- कोई व्यक्ति जलन की भावना से आपके बारे में कुछ अफवाह फैला सकता हैं। जिसका प्रभाव आप के मान सम्मान पर नकारात्मक रूप से पड़ेगा। किसी अनजान व्यक्ति से कोई डील करते समय भी उसके बारे में पहले अच्छी तरह जांच पड़ताल अवश्य करें।

व्यवसाय- व्यापारिक गतिविधियों में किसी भी तरह के बदलाव की कोशिश न करें। मार्केट में स्थितियां सामान्य रहेंगी। नौकरीपेशा लोगों को अपने काम में और ज्यादा ध्यान देने की जरूरत है।

लव- जीवनसाथी के साथ सहयोगात्मक तथा भावुकता भरे संबंध रहेंगे। दोस्तों के साथ भी मनोरंजन संबंधी कार्यक्रम बनेंगे।

स्वास्थ्य- मौसम का बदलाव आपकी स्वास्थ्य पर कुछ नकारात्मक प्रभाव डाल सकता है। थोड़ी सी सावधानी से स्वास्थ्य उत्तम ही रहेगा।

भाग्यशाली रंग- ऑरेंज, भाग्यशाली अंक- 5

वृष - पॉजिटिव- इन दिनों आपने अपने व्यक्तित्व को निखारने में बहुत अधिक मेहनत की है। आपका बोलचाल का लहजा भी प्रभावशाली होता जा रहा है। आपके ये गुण आपके आर्थिक व व्यवसायिक मामलों में बहुत अधिक सफलता प्रदान करेंगे।

नेगेटिव- कभी-कभी अपने बारे में ही अधिक सोचना और कुछ स्वार्थ पर आने की वजह से कुछ संबंधों में खटास आ सकती है। अगर इन गुणों का सकारात्मक रूप में उपयोग किया जाए तो बेहतर परिणाम प्राप्त होंगे।

व्यवसाय- आज पेमेंट कलेक्ट करने के लिए दिन उत्तम है। आर्थिक स्थिति बेहतर होगी। इंपोर्ट एक्सपोर्ट संबंधी काम पूरे होंगे। नौकरीपेशा लोगों को स्थान परिवर्तन की खबर मिल सकती है।

लव- घर में मेहमानों के आने से चहल पहल व खुशनुमा माहौल रहेगा। किसी विपरीत लिंगी मित्र से मुलाकात भी पुरानी यादें ताजा करवाएगी।

स्वास्थ्य- जिन लोगों को डायबिटीज तथा बीपी की समस्या है। वह लापरवाही ना बरतें अपनी दिनचर्या को सीमित रखें।

भाग्यशाली रंग- हरा, भाग्यशाली अंक- 2

मिथुन - पॉजिटिव- पारिवारिक सुख सुविधाओं व शॉपिंग में समय व्यतीत होगा। खर्चा अधिक रहेगा। परंतु इसका मलाल ना रहकर घर के सदस्यों की खुशी प्राथमिकता रहेगी। आर्थिक निवेश संबंधी मामलों में भी कुछ योजनाएं बनेंगी।

नेगेटिव- घर के बुजुर्गों के स्वास्थ्य को लेकर उनकी नियमित देखभाल व सेवा अति आवश्यक है। अपने मनोरंजन व आमोद प्रमोद में व्यस्त रहने के कारण उन्हें नजरअंदाज ना करें।

व्यवसाय- व्यवसाय स्थल के इंटीरियर या रख रखाव में कुछ बदलाव लाएं। वास्तु के नियमों का भी ध्यान रखें। मेहनत के मुताबिक नतीजे मिलेंगे। ऑफिस में फाइलें और दस्तावेज संभालने में लापरवाही से नुकसान हो सकता है।

लव- जीवनसाथी की सेहत को लेकर घर और बिजनेस सभी की जिम्मेदारी आप पर रहेगी। आप इन्हें बखूबी निभाएंगे।

स्वास्थ्य- स्वास्थ्य उत्तम रहेगा। किसी भी प्रकार की चिंता ना करें।

भाग्यशाली रंग- गुलाबी, भाग्यशाली अंक- 3

कर्क - पॉजिटिव- खर्चों की अधिकता रहेगी। साथ ही आमदनी के साधन भी मिलने से खर्चों की चिंता नहीं रहेगी। शेयर्स या किसी पॉलिसी में निवेश करना फायदेमंद रहेगा। विद्यार्थियों का अब पढ़ाई में केंद्रित होता जा रहा है।

नेगेटिव- कभी-कभी आपके अंदर अहम की भावना उत्पन्न होने से आपके बनते काम बिगड़ जाते हैं। इसलिए अपने स्वभाव मे सहजता बनाकर रखना अति आवश्यक है। बहुत अधिक प्रैक्टिकल भी होना संबंधों को खराब कर सकता है।

व्यवसाय- बिजनेस में किसी प्रभावशाली इंसान की सलाह आपको नई उपलब्धियां देने में मदद करेगी। सरकारी नौकरी वाले लोगों को भी अपने कामों के प्रति उचित योगदान देने से अधिकारियों से तारीफ मिलेगी।

लव- पति-पत्नी के बीच में मीठी नोकझोंक हो सकती है। परंतु यही नोकझोंक बाद में आपसी संबंधों को और अधिक मजबूत भी करेगी। थोड़े समझदारी से काम ले।

स्वास्थ्य- गर्मी व उमस की वजह से सिर दर्द व माइग्रेन रह सकता है। गरिष्ठ तथा तला भुना खाने से परहेज करें।

भाग्यशाली रंग- लाल, भाग्यशाली अंक- 5

सिंह - पॉजिटिव- अगर प्रॉपर्टी को बेचने से संबंधित जो योजना चल रही है तो उस पर अपना ध्यान केंद्रित रखें। किसी अनजान व्यक्ति से अचानक ही मुलाकात बहुत ही लाभदायक साबित होगी। घूमने फिरने में अपना समय व्यर्थ ना करें।

नेगेटिव- घर के किसी सदस्य के स्वास्थ्य को लेकर चिंता रह सकती है। कोर्ट के संबंधी मामले के दस्तावेज व पेपर्स को संभाल कर रखें। जरा सी लापरवाही नुकसान का कारण बनेगी। किसी भी असमंजस की स्थिति में अनुभवी व्यक्ति की सलाह लेने में हिचक ना करें।

व्यवसाय- सभी काम पूरे होते जाएंगे। अपनी पूरी मेहनत पर ध्यान दें। पेमेंट भी समय पर मिल जाएगी।

लव- अविवाहित व्यक्तियों के लिए कोई अच्छा रिश्ता आने से घर में खुशियां भरा वातावरण रहेगा। विवाह संबंधी तैयारियों की योजना भी बनेगी।

स्वास्थ्य- इतनी भागदौड़ की वजह से थकान व कमजोरी महसूस हो सकती हैं। उचित आराम भी लेना आवश्यक है।

भाग्यशाली रंग- पीला, भाग्यशाली अंक- 6

कन्या - पॉजिटिव- इस समय ग्रह स्थितियां तथा आपका भाग्य दोनों आपका सहयोग कर रहे हैं। इनका उपयोग करना आपकी क्षमता पर आधारित है। परिवार में कोई धार्मिक आयोजन भी संपन्न हो सकता है।

नेगेटिव- कभी-कभी आपका शंकालु स्वभाव आपके लिए ही परेशानियां उत्पन्न कर देता है। अपनी सोच को सकारात्मक रखें। आज किसी भी प्रकार की यात्रा को स्थगित रखना ही उचित है। दुर्घटना के भी योग बन रहे हैं।

व्यवसाय- दूर दराज की कुछ जगहों से बिजनेस से जुड़े काम दोबारा शुरू हो सकते हैं। इन कामों पर अपना ध्यान दें। अपनी योजनाओं को गुप्त रखकर ही अपने कार्य संबंधी रणनीति तैयार करें।

लव- परिवारिक माहौल खुशनुमा बना रहेगा। प्रेम संबंधों में भी पारिवारिक मंजूरी मिलने से जल्दी ही विवाह होगा। आज का दिन आपके लिए अच्छा रहेगा

स्वास्थ्य- गिरकर या वाहन से चोट लगने की आशंका है। इसलिए अधिक सावधानी बरतें।

भाग्यशाली रंग- आसमानी, भाग्यशाली रंग- 9

तुला - पॉजिटिव- संतान के करियर संबंधी किसी समस्या को लेकर दोस्तों से अच्छी सलाह मिलेगी। तनाव भी दूर होगा। राजनीतिक और सामाजिक क्षेत्र में आपकी पहचान बढ़ेगी।

नेगेटिव- कभी-कभी अत्यधिक काम के बोझ के वजह से स्वभाव में चिड़चिड़ापन आ सकता है। थोड़ा धैर्य बनाकर रखना जरूरी है। युवा वर्ग को गलत आदतों और गलत संगति से दूर रखना बहुत जरूरी है।

व्यवसाय- बिजनेस में बदलाव संबंधी योजनाओं पर पूरा ध्यान दें। ये बदलाव आपके लिए नई उपलब्धियां लाएगा। नौकरीपेशा लोगों के किसी अधिकारी से उलझने पर नुकसान हो सकता है।

लव- घर का माहौल सुखमय रहेगा। लेकिन किसी विपरीत लिंग वाले व्यक्ति के साथ नजदीकी होने से पारिवारिक माहौल खराब हो सकता है।

स्वास्थ्य- कभी-कभी काम के बोझ की वजह से तनाव रहेगा। योगा और मेडिटेशन का सहारा ले।

भाग्यशाली रंग- नीला, भाग्यशाली अंक- 3

वृश्चिक - पॉजिटिव- प्रॉपर्टी के जुड़े किसी भी मामले में सफलता प्राप्त होगी। अधिकतर काम सुचारू रूप से संपन्न होने से मन में सुकून रहेगा। आप एक नए आत्मविश्वास के साथ कुछ नई नीतियों को संपन्न करने में जुट जाएंगे।

नेगेटिव- कभी-कभी आपका आक्रामक स्वभाव आपके लिए ही परेशानियां उत्पन्न कर देता है। इससे कुछ संबंध भी खराब हो जाते हैं। गुस्से पर काबू रखें। भाइयों से संबंध मधुर बनाए रखना आप पर ही निर्भर करता है।

व्यवसाय- कार्यक्षेत्र में मेहनत के मुताबिक सफलता मिलेगी। आज के सितारे आपको भाग्यशाली बना रहे हैं। इसलिए पूरे आत्मविश्वास के साथ अपने कामों के प्रति समर्पित रहें। नौकरीपेशा लोगों को भी कोई अच्छी खबर मिल सकती है।

लव- जीवनसाथी के साथ भावनात्मक संबंध मजबूत होंगे। संतान के किसी परेशानी में उसका मनोबल बनाए रखना उसके आत्मविश्वास को मजबूत करेगा।

स्वास्थ्य- स्वास्थ्य उत्तम रहेगा। वर्तमान नकारात्मक परिस्थितियों से अपना बचाव रखना अति आवश्यक है।

भाग्यशाली रंग- केसरिया, भाग्यशाली अंक- 8

धनु - पॉजिटिव- धार्मिक तथा आध्यात्मिक गतिविधियों में कुछ समय व्यतीत करना रोजमर्रा के तनाव से मुक्ति पाने का उत्तम साधन है। प्रॉपर्टी या वाहन के खरीद-फरोख्त की कोई योजना बन रही है तो उस पर गंभीरता से विचार करें।

नेगेटिव- कहीं भी हस्ताक्षर या पेपर संबंधी कोई भी कार्य करते समय बहुत अधिक सावधान रहें। आपकी जरा सी लापरवाही बहुत अधिक नुकसान का कारण बन सकती है। आर्थिक गतिविधियां भी मंद रहेंगी।

व्यवसाय- साझेदारी से जुड़े बिजनेस में पारदर्शिता रखना जरूरी है। छोटी सी गलती बहुत गलतफहमियां पैदा कर सकती हैं। अनुभवी लोगों की सलाह मानना फायदेमंद साबित होगा।

लव- परिवारिक माहौल खुशनुमा रहेगा। प्रेम संबंधों को मर्यादित रखना अति आवश्यक है।

स्वास्थ्य- गलत खानपान की वजह से पेट खराब हो सकता है। अपनी दिनचर्या को व्यवस्थित जरूरी है।

भाग्यशाली रंग- लाल, भाग्यशाली अंक- 8

मकर - पॉजिटिव- किसी प्रिय मित्र की मुसीबत में मदद करने से आपको खुशी होगी। काफी समय नजदीकी रिश्तेदारों के साथ गेट टुगेदर होने से सभी सदस्य बहुत अधिक आनंदित होंगे। घर में नवीन वाहन की भी खरीदारी संभव है।

नेगेटिव- संतान के करियर संबंधी किसी विफलता के कारण मन खिन्न रहेगा। इस समय बच्चे का आत्म बल बनाकर रखना अत्यंत जरूरी है। इसका असर आपके व्यक्तिगत कार्यों पर भी पड़ेगा। इसलिए आपका स्ट्रांग बन के रहना अति आवश्यक है।

व्यवसाय- कार्यक्षेत्र में आप ज्यादा ध्यान नहीं दे पाएंगे। लेकिन फिर भी कामकाज चलते रहेंगे। इसलिए तनावमुक्त रहें। नौकरीपेशा लोगों को भी कोई महत्वपूर्ण अथॉरिटी मिल सकती है।

लव- किसी बाहरी इंसान के दखल की वजह से पति-पत्नी तथा परिवार में कुछ गलतफहमी उत्पन्न हो सकती हैं। पारिवारिक लोगो का आपस में सामंजस्य बना कर रखना बहुत जरूरी है।

स्वास्थ्य- खांसी जुकाम या गला खराब रहने जैसी किसी दिक्कत को नजर अंदाज ना करें। तुरंत अपना इलाज करवाएं।

भाग्यशाली रंग- सफेद, भाग्यशाली अंक- 3

कुंभ - पॉजिटिव- ज्यादा भावुकता व उदारता जैसे स्वभाव के कारण कोई अन्य व्यक्ति आप का नाजायज फायदा उठा सकता है। हर काम को प्रैक्टिकली पूरा करने की कोशिश करें। संतान पक्ष की तरफ से भी संतोषजनक परिणाम मिलने से सुकून रहेगा।

नेगेटिव- इस समय मेहनत अधिक और लाभ कम जैसी स्थिति रहेगी। लेकिन टेंशन लेना इसका हल नहीं है। उचित समय का इंतजार करें। अपनी किसी जिद की वजह से आप अपना ही नुकसान कर बैठेंगे। स्वभाव में लचीलापन बना कर रखें।

व्यवसाय- इस समय पारिवारिक बिजनेस से जुड़े काम सफल रहेंगे। आज कोई भी नया फैसला न लें। वर्तमान गतिविधियों पर ही ध्यान केंद्रित रखें। नौकरीपेशा लोगों को अचानक ही कोई खास खबर मिलने से मन प्रसन्न रहेगा।

लव- पति-पत्नी के बीच कुछ तकरार रहेगी। जो आपस में ही बैठकर सुलझा ने से से संबंध पुनः मधुर हो जाएंगे।

स्वास्थ्य- नसों में खिंचाव की वजह से दर्द जैसी स्थिति रहेगी। व्यायाम तथा प्राणायाम में भी समय दे।

भाग्यशाली रंग- हरा, भाग्यशाली अंक- 9

मीन - पॉजिटिव- रिश्तेदारों और पड़ोसियों के साथ संबंध अच्छे बने रहेंगे। कोई ईश्वरीय शक्ति का आशीर्वाद आपको प्राप्त हो रहा है ।आपकी कार्यकुशलता व क्षमता की सराहना होगी। रचनात्मक कामों में भी समय बीतेगा।

नेगेटिव- घर के किसी सदस्य के वैवाहिक जीवन को लेकर कुछ परेशानी उत्पन्न हो सकती है। जिसकी वजह से परिवार में कुछ तनाव रहेगा। नकारात्मक वातावरण की वजह से अभी इनकम के साधनों में सुधार की उम्मीद नहीं है।

व्यवसाय- इस समय मेहनत ज्यादा और उसके नतीजे कम मिलेंगे। इसलिए धैर्य रखने का वक्त है। इस दौरान अपने काम के तरीके में बदलाव लाने पर विचार करें। जो के भविष्य के लिए फायदेमंद रहेगा।

लव- आपकी व्यस्तता की वजह से जीवनसाथी का परिवार की देखभाल के प्रति पूरा सहयोग रहेगा। प्रेम संबंध में अपनी हद में रहेंगे।

स्वास्थ्य- अपने अंदर ऊर्जा व आत्म बल की कमी महसूस करेंगे। प्रकृति के निकट रहना आपको स्फूर्ति प्रदान करेगा।

भाग्यशाली रंग- क्रीम, भाग्यशाली अंक- 6