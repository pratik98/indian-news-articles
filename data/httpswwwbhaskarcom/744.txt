Hindi News

Women

Lifestyle

If You Are Troubled By Dry And Frizzy Hair, Then Follow These Easy Hair Care Tips

अब बाल रहेंगे आपके काबू में: ड्राई और फ्रिजी हेयर से परेशान हैं, तो अपनाएं ये आसान हेयर केयर टिप्स

2 दिन पहले



कॉपी लिंक

सिल्की, शाइनी और घने बालों की चाहत हर किसी को होती है, लेकिन इन दिनों हर कोई अलग-अलग हेयर प्रॉब्लम्स से गुजर रहा है। इनमें फ्रिजी हेयर भी सबसे बड़ी समस्या हैं। यहां तक कि कुछ महिलाएं अपने बाल खोलने से इसलिए परहेज करती है क्योंकि हेयरवॉश के बाद भी बेहद ड्राई और फ्रिजी दिखते हैं। ऐसे में बालों को मैनेज करना काफी मुश्किल हो जाता है। हेयर एक्सपर्ट कृतिका शुक्ला बताती हैं कि बालों को एक्सट्रा केयर की जरुरत होती है। डिहाइड्रेटेड होने की वजह से हेयर फ्रिजी हो जाते हैं। आप रुखे और उलझे बालों से छुटकारा पाने के कुछ तरीके ट्राई कर सकती हैं।

कॉटन टी-शर्ट से सुखाएं बाल

फ्रिजी हेयर-केयर के लिए जरूरी है कि गीले बालों को किसी मोटे कपड़े या टॉवल से न रगड़ें। आप पतली कॉटन टी-शर्ट से बालों को पोंछ सकती हैं। जोर लगाने के बजाय हल्के हाथों से निचोड़ें और डैब करें। इससे बाल ज्यादा फ्रिजी होने से बचेंगे।

हर तीन महीने में एक बार ट्रिम करवाएं

रुखे, उलझे और फ्रिजी बालों को आप हर तीन महीने में कम से कम एक बार ट्रिम करें। इससे स्प्लिट एंड को हटाने में मदद मिलती है। रफ एंड्स खत्म होने पर हेयर स्टाइल बनाने में भी आसानी होगी।

हेयर स्पा सबसे बेस्ट

हेयर स्पा लेने से बालों को सही पोषण मिलता है। साथ ही दो मुंहे बालों की समस्या कम हो जाती है।

केराटिन ट्रीटमेंट ट्राई करें

अगर बाल बहुत ज्यादा डैमेज और फ्रिजी हैं तो केराटिन ट्रीटमेंट ट्राई कर सकती हैं। बालों में नेचुरल प्रोटीन को रिस्टोर करने के लिए ये ट्रीटमेंट किया जाता है। इससे आपके बाल स्मूथ और शाइनी हो जाएंगे। खास बात ये है कि इससे धूप की हानिकारक किरणों के अलावा पॉल्यूशन से भी बाल बच जाते हैं।

सीरम का करें इस्तेमाल

इन दिनों मार्केट में कई तरह के हेयर सीरम अवेलेबल है। आप बालों को सॉफ्ट बनाने के लिए इनका इस्तेमाल कर सकती हैं। इससे न केवल बाल मुलायम हो जाते हैं बल्कि हेयर फॉल की समस्या से भी छुटकारा मिलेगा।

सल्फेट फ्री शैंपू है फायदेमंद

सल्फेट फ्री शैंपू बालों को फ्रिजीनेस से बचाता है। साथ ही मुलायम और ज्यादा कंडीशन्ड बनाता है। हालांकि, इस तरह के शैंपू कम झागदार होते हैं, ऐसे में घने या लंबे बालों को एक या इससे ज्यादा बार धोना पड़ सकता है।

टॉनिक से कम नहीं ग्लिसरीन

मार्केट में आसानी से मिलने वाली ग्लिसरीन केवल स्‍किन के लिए ही अच्छा नहीं है बल्कि इससे बालों की कई प्रॉब्‍लम्‍स भी दूर हो सकती है। ग्लिसरीन कंडीशनर लगाने से भी बालों का रुखापन कम हो जाएगा।

होममेड हेयर मास्‍क

बाजार के महंगे प्रोडक्‍ट्स खरीदने के बजाय आप घर पर ही कुछ हेयर मास्‍क तैयार कर सकती हैं। हालांकि, बाजार में कई महंगे मास्‍क अवेलेबल हैं, लेकिन घर पर तैयार मास्क उनकी तुलना में ज्‍यादा असरदार हो सकते हैं। स्प्लिट एंड्स और फ्रिजीनेस को कम करने में हनी और ऑलिव ऑयल हेयर मास्क मददगार है। इसके बनाने के लिए हनी और ऑलिव ऑयल को एक साथ मिलाएं। इसे 30 सेकंड के लिए माइक्रोवेव करें। मिक्शचर ठंडा होने पर छाछ डालें और हिलाएं। अब, इसे बालों पर लगाएं। 30 मिनट बाद गुनगुने पानी और शैंपू से धोएं।

सिल्क पिलो पर सोएं

सोते समय सिल्क पिलो का इस्तेमाल करें। इससे बालों के रगड़कर टूटने का खतरा कम होता है। कॉटन पिलो पर सोने से बाल ज्यादा ड्राई होने लगते हैं।