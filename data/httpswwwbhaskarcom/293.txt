Hindi News

Sports

Cricket

Ipl

CSK Vs SRH Playing 11; Fantasy Playing 11 Today Match | Sunrisers Hyderabad Vs Chennai Super Kings Playing 11 Today Match

IPL फेज-2 हैदराबाद Vs चेन्नई फैंटेसी-11 गाइड: केन के पास राशिद-रॉय, धोनी के पास अटैकिंग ओपनर्स; 2 मैचों में 6 विकेट ले चुके ब्रावो हैं जीत की गारंटी

IPL 2021 फेज-2 में आज सनराइजर्स हैदराबाद का सामना चेन्नई सुपर किंग्स से होगा। दोनों टीमों के बीच ये मैच शारजाह के मैदान पर खेला जाएगा। चलिए जानने की कोशिश करते हैं कि इस मुकाबले के लिए फैंटेसी-11 के लिहाज से कौन-कौन से खिलाड़ी अहम हो सकते हैं।

विकेटकीपर

फैंटेसी-11 में बतौर विकेटकीपर SRH से ऋद्धिमान साहा और CSK से एमएस धोनी को टीम में शामिल कर सकते हैं। पिछले कुछ मैचों में साहा को अच्छा स्टार्ट मिला है और वह टीम के लिए एक अहम भूमिका निभा सकते हैं। बात अगर धोनी की करें तो भले ही फेज-2 में उन्होंने कुल 15 रन बनाए हों, लेकिन हैदराबाद के खिलाफ चेन्नई के कप्तान ने 18 मैचों में 148.40 के स्ट्राइक रेट से 463 रन बनाए हैं।

बैटर

बल्लेबाजों में जेसन रॉय, फाफ डु प्लेसिस और ऋतुराज गायकवाड़ पर दांव लगाया जा सकता है। रॉय ने पिछले मैच में RR के खिलाफ हैदराबाद के लिए डेब्यू करते हुए 60 रनों की बेहतरीन पारी खेली थी। SRH के लिए उनकी फॉर्म बड़ा प्लस पॉइंट हो सकती है। CSK के लिए फाफ और ऋतुराज की जोड़ी लगातार विपक्षी टीमों पर हावी हो रही है। IPL 14 के 10 मैचों में चेन्नई के इन दोनों ओपनर्स ने पांच बार 50+ की पार्टनरशिप बनाई है। मौजूदा सीजन में फाफ डु प्लेसिस 394 और ऋतुराज गायकवाड़ 362 रन बना चुके हैं।

ऑलराउंडर्स

ऑलराउंडर्स में चेन्नई से ड्वेन ब्रावो और SRH से अभिषेक शर्मा को चुन सकते हैं। ब्रावो फेज-2 के दो मैचों में 6 विकेट ले चुके हैं। हैदराबाद के खिलाफ भी उन्होंने 85 रन बनाने के साथ 19 विकेट चटकाए हैं। अभिषेक शर्मा ने भी पिछले मैच में अच्छा प्रदर्शन किया था और 16 गेंदों पर नाबाद 21 रन बनाए थे। ये दोनों खिलाड़ी फैंटेसी टीम के हिसाब से अहम साबित हो सकते हैं।

बॉलर्स

बॉलिंग डिपार्टमेंट में दीपक चाहर, शार्दूल ठाकुर, राशिद खान और भुवनेश्वर कुमार को शामिल किया जा सकता है। चाहर अभी तक 11 विकेट ले चुके हैं , जबकि शार्दूल के खाते में भी 10 विकेट देखने को मिले हैं। चाहर-ठाकुर की जोड़ी लगातार चेन्नई को सफलता दिलाने का काम कर रही है और हैदराबाद के खिलाफ भी धोनी को इन दोनों से शानदार प्रदर्शन की उम्मीद रहेगी।

बात अगर राशिद और भुवनेश्वर की करें तो राशिद खान ने IPL 14 में 13 विकेट हासिल किए हैं और CSK के खिलाफ उनका प्रदर्शन भी अच्छा रहा है। वह सुरेश रैना को 3 बार, फाफ डु प्लेसिस को 2 बार और धोनी को एक बार आउट कर चुके हैं। भुवी ने भी पिछले मुकाबले में अच्छी गेंदबाजी करते हुए 1 विकेट हासिल किया था। यह चारों गेंदबाज आपको पॉइंट्स दिला सकते हैं।