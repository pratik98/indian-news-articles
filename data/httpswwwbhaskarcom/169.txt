Hindi News

Jeevan mantra

Jyotish

Aaj Ka Rashifal (Horoscope Today) | Daily Rashifal (30th September 2021), Daily Zodiac Forecast: Singh Rashi, Kanya, Aries, Taurus, Gemini Cancer Libra, And Other Signs

30 सितंबर का राशिफल: मकर सहित 7 राशियों पर सितारों का मिला-जुला असर; वृष, कर्क और सिंह वालों के लिए शुभ रहेगा दिन

3 दिन पहले



कॉपी लिंक

धनु और कुंभ राशि वाले लोगों को रहना होगा संभलकर, हो सकती है धन हानि और परेशान होने की भी आशंका है

30 सितंबर को परिघ और सिद्धि योग बन रहे हैं। एक अशुभ और एक शुभ योग बनने से आज 7 राशियों के लिए दिन सामान्य रहेगा। एस्ट्रोलॉजर डॉ. अजय भाम्बी का कहना है कि गुरुवार को मेष, मिथुन, कन्या, तुला, वृश्चिक, मकर और मीन राशि वाले लोगों पर सितारों का मिला-जुला असर रहेगा। इन राशियों के लोगों को जॉब और बिजनेस में फायदा तो होगा लेकिन कई मामलों में रुकावटों का सामाना भी करना पड़ेगा।

आज वृष, कर्क और सिंह राशि वाले लोगों को सितारों का साथ मिलेगा। इन 3 राशि वालों को आर्थिक फायदा मिलने के योग हैं। वहीं, इनके अलावा धनु और कुंभ राशि वाले लोगों को धन हानि हो सकती है। इन दो राशि वालों को पूरे दिन संभलकर रहना होगा।

एस्ट्रोलॉजर डॉ. अजय भाम्बी के मुताबिक 12 राशियों का फल

मेष - पॉजिटिव- फायदेमंद दिन है। किसी भी काम का पूरा पूरा फल मिलेगा। फोन कॉल के जरीये महत्वपूर्ण सूचना मिलने की संभावना है। मार्केटिंग और मीडिया से जुड़े कामों पर ही पूरा ध्यान दें।

नेगेटिव- भविष्य संबंधी योजनाएं बनाते वक्त दूसरों की जगह अपने फैसलों को प्राथमिकता दें। बातचीत करते वक्त सावधानी रखें। नकारात्मक शब्दों के इस्तेमाल से विवाद हो सकता है। विद्यार्थी अपनी पढ़ाई पर अधिक ध्यान दें।

व्यवसाय- कार्यक्षेत्र में आपको अपनी काबिलियत दिखाने का मौका मिलेगा। मार्केटिंग संबंधी कामों में बड़ा ऑर्डर मिल सकता है। नौकरीपेशा लोग अपने काम पर ध्यान दें। फाइल वर्क में गलती होने की आशंका है।

लव- जीवनसाथी का सहयोग आपके लिए फायदेमंद साबित होगी। घर का वातावरण खुशनुमा बना रहेगा।

स्वास्थ्य- कमजोरी व थकान जैसी स्थिति महसूस होगी। अपने खान-पान तथा दिनचर्या को व्यवस्थित रखना आवश्यक है।

भाग्यशाली रंग- हरा, भाग्यशाली अंक- 8

वृष - पॉजिटिव- धार्मिक और आध्यात्मिक कामों में समय बीतेगा। पैतृक संबंधी विवाद चल रहा है तो उसे सुलझाने के लिए सही समय है। विद्यार्थियों को भी पढ़ाई और करियर की समस्याएं निपटाने से राहत मिलेगी।

नेगेटिव- आर्थिक मामलों में सूझबूझ और सोच विचार कर फैसले लें। ज्यादा आत्मविश्वास आपके लिए नुकसानदायक हो सकता है। गुस्से पर काबू रखें। भाइयों से अच्छे संबंध रखना आपकी जिम्मेदारी है।

व्यवसाय- व्यवसायिक स्थितियां पहले की तरह की रहेंगी। ये संयम रखने का वक्त है। उधार दिया पैसा वसूलने के लिए दिन अच्छा है। नौकरीपेशा लोगों को अचानक किसी यात्रा का ऑर्डर मिल सकता है।

लव- पति-पत्नी दूसरे की भावनाओं का सम्मान करेंगे। प्रेम संबंधों में किसी प्रकार की नकारात्मक बात से दूरियां आ सकती हैं।

स्वास्थ्य- माइग्रेन व सिर दर्द की वजह से दिनचर्या अस्त-व्यस्त हो जाएगी। गरिष्ठ तथा तला भुना खानपान लेने से परहेज रखें।

भाग्यशाली रंग- बादामी, भाग्यशाली अंक- 3

मिथुन - पॉजिटिव- लंबे समय से चल रही किसी चिंता और तनाव से राहत मिलेगी। सामाजिक कामों की अपेक्षा अपनी व्यक्तिगत कामों पर ज्यादा ध्यान दें। आज कोई भी लिया गया बड़ा फैसला आने वाले दिनों में आपके लिए फायदेमंद रहेगा।

नेगेटिव- अपने व्यवहार को सहज रखें। गुस्से के कारण स्थितियां बिगड़ सकती हैं। बच्चों को आपकी मदद की भी जरूरत पड़ेगी, इसलिए कुछ वक्त उनके लिए भी निकालना जरूरी है।

व्यवसाय- आज बिजनेस में कुछ नए एग्रीमेंट मिलेंगे। इस दरमियान किसी कागज पर बिना पढ़े हस्ताक्षर ना करें। आपने काम में बदलाव संबंधी जो नीतियां बनाई हैं। उसमें सफलता के पूरे योग हैं।

लव- घर का माहौल खुशनुमा रहेगा। मेहमानों के आने से घर में उत्सव भरा वातावरण होगा।

स्वास्थ्य- डायबिटीज तथा ब्लड प्रेशर संबंधी परेशानी बढ़ सकती हैं, लापरवाही ना बरतें।

भाग्यशाली रंग- ऑरेंज, भाग्यशाली अंक- 9

कर्क - पॉजिटिव- सफलता वाला दिन है। जिस काम में हाथ डालेंगे, सफलता मिलेगी। सिर्फ किसी भी काम को करने से पहले उसके सकारात्मक और नकारात्मक पहलुओं पर विचार जरूर कर लें। किसी पुराने झगड़े के सुलझने से मानसिक शांति मिलेगी।

नेगेटिव- भूमि संबंधी कार्यो में ज्यादा फायदे की उम्मीद ना करें क्योंकि ज्यादा पाने की चाह में नुकसान हो सकता है। पढ़ाई कर रहे विद्यार्थी आलस्य की वजह से अपना नुकसान कर बैठेंगे इसलिए पढ़ाई के प्रति एकाग्रचित रहना आवश्यक है।

व्यवसाय- बिजनेस आगे बढ़ाने के लिए योजनाएं बनेंगी और उन पर काम करने का भी सही समय है। नौकरी में टारगेट पूरा करने में सफल रहेंगे। तरक्की के भी योग बन रहे हैं।

लव- विवाहित जीवन सुखमय रहेगा। जीवनसाथी के सहयोग से आपको अपने कामों पर ध्यान देने में मदद मिलेगी।

स्वास्थ्य- किसी तरह का इंफेक्शन हो सकता है। इम्यून सिस्टम मजबूत बनाकर रखें।

भाग्यशाली रंग- हरा, भाग्यशाली अंक- 6

सिंह - पॉजिटिव- नई योजनाएं बनेंगी। रुके मामले निपट सकते हैं । ग्रह गोचर आपके पक्ष में है। अपने संपर्क सूत्र को और मजबूत बनाएं। खुशी और संतोष भरा दिन है।

नेगेटिव- समय की कीमत पहचानें। आलस को हावी ना होने दें। कोई पुरानी जायदाद संबंधित समस्या उठ सकती हैं। नजदीकी रिश्तों में भी स्वार्थ नजर आएगा।

व्यवसाय- फायदे के लिए किए गए एग्रीमेंट मजबूत होंगे। नए कामों की शुरुआत की संभावना है। काम करने वालों की गतिविधियों को नजरअंदाज ना करें। ऑफिस का माहौल भी शांतिपूर्ण रहेगा।

लव- विवाहित संबंधों में माधुर्य रहेगा। प्रेम संबंधों में किसी की वजह से गलतफहमियां पैदा हो सकती हैं।

स्वास्थ्य- गर्मी और पसीने की वजह से स्कीन संबंधी एलर्जी की आशंका है। धूप में जाने से परहेज करें।

भाग्यशाली रंग- गुलाबी, भाग्यशाली अंक- 5

कन्या - पॉजिटिव- आर्थिक मामले मजबूत करने के लिए दिन शुभ है। धार्मिक संस्थाओं संबंधी गतिविधियों में भी समय बीतेगा। आपका सम्मान बढ़ेगा। घर के बड़े बुजुर्गों का आशीर्वाद व प्रेम परिवार पर बना रहेगा।

नेगेटिव- शंकालु स्वभाव आपके लिए दिक्कतें बढ़ा सकता है। अपने स्वभाव पर ध्यान दें और सुधार लाएं। कोई दोस्त स्वार्थ की भावना से आपसे संबंध खराब कर सकता है। किसी पर अधिक विश्वास ना करें।

व्यवसाय- कार्यक्षेत्र में अपनी गतिविधियों और योजनाओं को किसी के सामने उजागर ना करें। कोई इनका गलत फायदा उठा सकता है। नौकरीपेशा लोग अधिकारियों से अच्छे संबंध बनाकर रखें। ये आपके लिए फायदेमंद रहेंगे।

लव- परिवार के साथ मनोरंजन में भी समय बीतेगा। प्रेम संबंधों से दूरी बनाकर रखें बदनामी संभव है।

स्वास्थ्य- सेहत अच्छी रहेगी। सिर्फ वर्तमान वातावरण की वजह से सावधानी रखना अति आवश्यक है।

भाग्यशाली रंग- लाल, भाग्यशाली अंक- 2

तुला - पॉजिटिव- दिन फायदेमंद है। सपने और योजनाएं पूरी करने के लिए उत्तम समय है। अपनी क्षमता पर विश्वास रखें। बहुत सी परेशानियों का रास्ता मिलेगा। रिश्तेदारों से संबंधित किसी विवाद के सुलझने से रिश्तो में भी दोबारा मधुरता आएगी।

नेगेटिव- किसी अप्रिय इंसान के आने से वातावरण नकारात्मक हो सकता है। इस तनाव का असर आपके कामों पर पड़ेगा। घर के बड़े लोगों की सलाह और मददद जरूर लें।

व्यवसाय- प्रॉपर्टी संबंधित बिजनेस में सकारात्मक नतीजे मिलेंगे। युवाओं को नौकरी संबंधित भेजी गई फाइल का सकारात्मक नतीजा मिल सकता है। ऑफिस में काम ज्यादा होने की वजह से घर पर भी काम करने पड़ सकते हैं।

लव- घर का माहौल अच्छा बनाने में जीवनसाथी की मदद मिलेगी। किसी दोस्त के मिलने से पुरानी यादें ताजा होंगी।

स्वास्थ्य- खून संबंधी कोई समस्या हो सकती हैं। लापरवाही ना करें और अपनी जांच जरूर कराएं।

भाग्यशाली रंग- पीला, भाग्यशाली अंक- 1

वृश्चिक - पॉजिटिव- परिवार के साथ सुख-सुविधा संबंधी खरीदारी में समय बीतेगा। किसी रिश्तेदार के यहां धार्मिक उत्सव में जाने का प्रोग्राम बनेगा। फंसा हुआ पैसा मिलने से आर्थिक स्थिति बेहतर होगी।

नेगेटिव- गैर जरूरी यात्राओं से बचें। गलतफहमी की वजह से संबंधों में खटास आ सकती हैं। बच्चे की नकारात्मक गतिविधि से चिंता रहेगी, लेकिन शांति से समस्या का समाधान निकालें।

व्यवसाय- कामकाज में बहुत व्यस्तत रहेंगे। आप कुछ कड़े फैसले लेंगे। उसे पूरा करने में सफल भी रहेंगे। मार्केटिंग संबंधी कामों को स्थगित रखें। अधीनस्थ कर्मचारियों की गतिविधियों को नजरअंदाज ना करें।

लव- पारिवारिक वातावरण उत्तम रहेगा। काफी समय बाद रिश्तेदारों का मेल मिलाप खुशी देने वाला रहेगा।

स्वास्थ्य- महिलाएं अपनी सेहत को लेकर जागरूक रहें। किसी प्रकार के इंफेक्शन की आशंका लग रही है।

भाग्यशाली रंग- आसमानी, भाग्यशाली अंक- 5

धनु - पॉजिटिव- सामाजिक गतिविधियों में मान मिलेगा। आपकी प्रतिभा लोगों के सामने आएगी। घर के नवीनीकरण संबंधी योजनाएं भी बनेंगी। इनके लिए वास्तु के नियमों का पर चलना अच्छा रहेगा।

नेगेटिव- किसी तरह के निवेश संबंधी गतिविधियों को स्थगित रखें। नुकसान जैसी स्थिति बन सकती है। विद्यार्थी अपने पढ़ाई के प्रति ज्यादा फोकस रहें। पड़ोसियों के साथ संबंध खराब ना होने दें।

व्यवसाय- शेयर्स और सट्टे जैसे कामों में निवेश ना करें। गैर कानूनी कामों से बचें। किसी तरह की इंक्वायरी होने की आशंका है। नौकरी में किसी बात को लेकर अधिकारियों के साथ तनाव बढ़ सकता है। इसलिए सावधान रहें।

लव- पति-पत्नी के संबंध में खट्टी मीठी नोक-झोंक रहेगी। इसके बाद आपसी संबंधों में और अधिक नजदीकियां आएंगी।

स्वास्थ्य- गैस और पेट दर्द संबंधी शिकायत रहेगी। खान-पान पर काबू रखें। आयुर्वेदिक चीजों का अधिक इस्तेमाल करें।

भाग्यशाली रंग- नीला, भाग्यशाली अंक- 6

मकर - पॉजिटिव- किसी भी काम को करने से पहले घर के अनुभवी लोगों की सलाह जरूर लें। सोच समझकर किया गया काम आगे चलकर फायदा देगा। संतान की तरफ से भी कोई शुभ समाचार मिलने से घर का माहौल अच्छा रहेगा।

नेगेटिव- गलतफहमी की वजह से नजदीकी दोस्तों या भाइयों के साथ संबंध खराब हो सकते हैं। तनाव को अपने खुद पर हावी ना होने दें। इसका असर आपके काम पर पड़ेगा।

व्यवसाय- कार्यक्षेत्र में सहयोगी और कर्मचारियों के साथ दोस्ताना व्यवहार रखें। संगीत, साहित्य और कला संबंधी कामों में सफलता मिलेगी। आपको अनुशासित रहने और खुद पर काबू रखने की जरूरत है।

लव- विवाहित जीवन में मधुरता रहेगी। किसी भी जरूरी फैसले में जीवनसाथी की सलाह आपके लिए फायदेमंद साबित होगी। प्रेम संबंधों में भी नजदीकियां आएंगी।

स्वास्थ्य- खांसी जुखाम तथा गला खराब होने जैसी दिक्कत रहेंगी। अपना उचित इलाज जरूर लें।

भाग्यशाली रंग- केसरिया, भाग्यशाली अंक- 9

कुंभ - पॉजिटिव- आज ग्रह स्थिति संकेत दे रही है कि वित्तीय योजनाओं वाले कामों पर ध्यान दें। आपको महत्वपूर्ण उपलब्धि हासिल होगी। बुजुर्गों का आशीर्वाद पाकर आप और प्रगति करेंगे।

नेगेटिव- संतान को लेकर किसी प्रकार की चिंता रह सकती है। शांतिपूर्ण तरीके से समस्या का हल निकालें। किसी अनजान व्यक्ति पर ज्यादा भरोसा करना आपके लिए नुकसान दायक रहेगा। फालतू कामों में खर्चा बढ़ सकता है।

व्यवसाय- वर्तमान कामों पर ध्यान रखें। इस समय नया काम या कोई योजना कामयाब नहीं रहेगी। मेहनत ज्यादा और नतीजे कम मिलने जैसी स्थिति बनी हुई है। कार्यस्थल पर किसी से बिना बात विवाद भी हो सकता है।

लव- पारिवारिक सदस्यों की गतिविधियों पर रोक-टोक ना करें। इससे घर का वातावरण मधुर रहेगा।

स्वास्थ्य- बेवजह ही तनाव की स्थिति रहेगी। जिसका असर आपके कामों पर भी पड़ेगा। मेडिटेशन में भी कुछ समय बीताएं।

भाग्यशाली रंग- लाल, भाग्यशाली अंक- 3

मीन - पॉजिटिव- आज घर के रखरखाव संबंधी कामों में ज्यादा समय बीतेगा। कलात्मक कामों में रुचि रहेगी। मन मुताबिक समय बीतने से आप फ्रेश और तनावमुक्त रहेंगे। आपको खुद में नई ऊर्जा महसूस होगी।

नेगेटिव- किसी भी तरह के जरूरी फैसले लेने से बचें। आप किसी दुविधा में बुरी तरह फंस सकते हैं। जिसका असर परिवार पर भी पड़ेगा। बेहतर होगा बाहरी लोगों के साथ किसी तरह का भी संपर्क ना रखें।

व्यवसाय- बिजनेस में आपकी उपस्थिति अनिवार्य है। क्योंकि आपकी लापरवाही से कर्मचारी भी काम पर ध्यान नहीं देंगे। निवेश संबंधी योजनाओं पर काम शुरू करने से पहले सभी पहलुओं पर विचार करें।

लव- पारिवारिक वातावरण सहयोगात्मक तथा खुशनुमा रहेगा। एक्स्ट्रा मेरिटल अफेयर्स का असर आपके घर की सुख-शांति पर पड़ सकता है।

स्वास्थ्य- सेहत अच्छी रहेगी। लेकिन कभी-कभी आपकी विचलित मानसिक स्थिति का नकारात्मक असर आपके काम पर भी पड़ सकता है।

भाग्यशाली रंग- सफेद, भाग्यशाली अंक- 8