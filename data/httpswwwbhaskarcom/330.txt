Hindi News

Local

Rajasthan

Sikar

Monitoring Will Be Done By CCTV At 232 Centers, Internet Will Be Closed From 8 Am To 5 Pm, Candidates Will Start Coming From Other Districts, 77000 Will Give Examination In The District

REET के लिए तैयारियां पूरी: जिले में 77 हजार परीक्षार्थी देंगे परीक्षा, 232 सेंटर पर CCTV से रखी जाएगी निगरानी, सुबह 8 से शाम 5 बजे तक बंद रहेगा इंटरनेट

सीकर 7 दिन पहले



कॉपी लिंक

बस में चढ़ते हुए परीक्षार्थी।

राजस्थान अध्यापक पात्रता परीक्षा (REET)-2021 रविवार को होगी। इसके लिए सीकर में तैयारियां पूरी कर ली गई है। जिले में यह परीक्षा 232 परीक्षा केंद्रों पर होगी। जिले के सभी परीक्षा केन्द्रों पर राजस्थान माध्यमिक शिक्षा बोर्ड की ओर से CCTV के माध्यम से नजर रखी जाएगी।

परीक्षा के दिन इंटरनेट बंद करने को लेकर भी सम्भागीय आयुक्त ने आदेश जारी कर दिए हैं। परीक्षा केन्द्रों पर सुरक्षा के लिए विशेष पुलिस जाब्ता भी तैनात किया गया है। जिले में परीक्षार्थियों का आना शुरू हो गया है और इनके रहने-खाने, आने जाने में कोई परेशानी नहीं हो इसके लिए जिला प्रशासन ने तो इंतजाम किए हैं। साथ ही सामाजिक संगठन, शैक्षणिक संस्थाएं आदि ने भी जगह-जगह परीक्षार्थियों के रहने और खाने की व्यवस्था की है। जिला कलेक्टर अविचल चतुर्वेदी, एसपी कुंवर राष्ट्रदीप सहित कई प्रशासनिक अधिकारी लगातार दौरा कर तैयारियों का जायजा ले रहे हैं।

बस डिपो पर व्यवस्थाओं का जायजा लेते हुए जिला कलेक्टर अविचल चतुर्वेदी।

परीक्षा की पहली पारी सुबह 10 बजे से 12.30 बजे तक तथा दूसरी पारी दोपहर 2.30 बजे से शाम 5 बजे तक होगी। इसमें करीब 77 हजार परीक्षार्थी पंजीकृत है। जिनमे करीब 57 हजार परीक्षार्थी दूसरे जिलों के हैं। जिनका आना दोपहर से शुरू हो चुका है। परीक्षार्थी सामाजिक संगठनों की ओर से बनाए गए विश्राम स्थलों में जुटना शुरू हो चुके हैं। जहां कोई परीक्षार्थी पढ़ता हुआ नजर आ रहा है तो कोई सफर से थक कर विश्राम करता हुआ।

जाट बोर्डिंग में बनाए गए विश्राम केंद्र पर आराम करते हुए परीक्षार्थी।

बसों में सीट पाने के लिए जद्दोजहद करते नजर आए परीक्षार्थी

सीकर के रोडवेज बस डिपो और जिला प्रशासन की ओर से बनाए गए सभी पांचों अस्थायी बस अड्डों पर सुबह से ही दूसरे जिले से आने वाले और परीक्षा देने के लिए सीकर से दूसरे जिलों में जाने वाले परीक्षार्थियों का जुटना शुरू हो गया। कई बसों में तो परीक्षार्थी एक सीट पाने के लिए जद्दोजहद करते हुए नजर आए।