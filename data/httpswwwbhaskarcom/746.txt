Hindi News

Women

Health n fitness

Corona Reduced Age, What Is The Effect On Indian Women

ऑक्सफोर्ड की स्टडी: कोरोना ने घटाई उम्र, भारतीय महिलाओं पर क्या दिख रहा असर

2 दिन पहले लेखक: राधा तिवारी



कॉपी लिंक

महिलाओं की तुलना में पुरुषों की औसत उम्र घटी है

पुरुषों की उम्र में एक साल से अधिक की गिरावट ​​​​​​

कोरोना वायरस का असर अब लोगों की औसत जीवन आयु पर भी दिख रहा है। संक्रमण के कारण इसमें बड़ी गिरावट दर्ज की गई। इस बारे में ऑक्सफोर्ड यूनिवर्सिटी की एक रिसर्च आई है। जिसके मुताबिक, एवरेज लाइफ में सबसे ज्यादा कमी अमेरिकी पुरुषों में दिखी, जिनकी आयु लगभग 2.2 वर्ष से भी कम हो गई। रिपोर्ट ये भी कहती है कि संक्रमण का असर महिलाओं पर भी दिखा और उनकी औसत उम्र भी कम हुई।

ऑक्सफोर्ड यूनिवर्सिटी की रिसर्च में लोगों की उम्र हुई कम

अंतरराष्ट्रीय सांख्यिकी कार्यालय ने बताया कि ब्रिटेन में पुरुषों के जीवन आयु में 40 सालों में दूसरी बार गिरावट देखी गई है। ऐसे परिणाम द्वितीय विश्व युद्ध के दौरान देखे गए थे। अमरीकी पुरुषों में सबसे बड़ी गिरावट दर्ज की गई। अधिकांश देशों में महिलाओं की तुलना में पुरुषों की जीवन प्रत्याशा में अधिक गिरावट आई। 15 देशों में पुरुषों की औसत जीवन आयु में 1 साल से ज्यादा की गिरावट दर्ज की गई है वहीं महिलाओं के मामले में ये गिरावट 11 देशों तक सीमित रही।

महिलाओं से ज्यादा पुरुषों की उम्र हो रही कम

पुरुषों के मुकाबले भारतीय महिलाओं की उम्र ज्यादा

विश्व स्वास्थ्य सांख्यिकी 2021 की रिपोर्ट के अनुसार, भारत में महिलाएं औसतन 70.8 साल जीती हैं। वहीं हेल्थ की बात करें तो वे 60.3 साल तक की सेहतमंद रहती हैं, जिसके बाद के साल बीमारी में निकलते हैं। दूसरी ओर पुरुष महिलाओं से 2.7 साल अधिक जीते हैं और ज्यादातर समय स्वस्थ रहते हैं। कोरोना के बाद महिलाओं की औसत आयु पर अलग से कोई स्टडी या रिसर्च नहीं हुई लेकिन ये जरूर पाया कि उनकी भी औसत आयु में गिरावट आई।

पुरुषों के मुकाबले महिलाएं सेहत को लेकर लापरवाह

अलग-अलग लक्षण

ब्रिटेन में 'द लैंसेट डिजिटल हेल्थ' में आई एक रिपोर्ट में कहा गया कि महिला और पुरुषों में कोरोना वायरस के अलग-अलग लक्षण भी दिख रहे हैं। आम लक्षणों में लगातार खांसी और गंध की कमी के साथ पेट में दर्द और पैरों पर छाले शामिल हैं। वहीं पुरुषों में सांस की तकलीफ, थकान, ठंड लगना और बुखार जैसे लक्षण दिख रहे हैं, जबकि महिलाओं में गंध और स्वाद का खत्म हो जाना, सीने में दर्द और लगातार खांसी की शिकायत जैसे लक्षण दिखते हैं।

अलग-अलग लक्षण दिखें

क्या कहते हैं डॉक्टर

गुरुग्राम के नारायणा सुपर स्पेशलिटी हॉस्पिटल के डायरेक्टर डॉक्टर सचिन गुप्ता का कहना है कि लक्षणों की बात करें तो अगर किसी डायबिटिक महिला ने कोरोना के समय स्टेरॉयड लिया है तो उनकी हालत लंबे समय तक खराब रहती है। इसके अलावा आजकल जो महिलाएं कोरोना के हल्के लक्षणों के साथ भी आ रही हैं, उनका वजन बहुत तेजी से बढ़ रहा है। युवा और स्वस्थ् महिलाएं जो कोरोना से ठीक हो चुकीं, उन्हें कंसीव करने में दिक्कत आ रही है। ऐसा क्यों है, इसकी कोई वजह पता नहीं लग पा रही। एक पैटर्न मेनोपॉज से गुजर चुकी महिलाओं में दिख रहा है कि वे युवा महिलाओं की अपेक्षा ज्यादा स्वस्थ हैं।

महिलाओं में तेजी से बढ़ रहा वजन

कैसी हो महिलाओं की डाइट

डाइटीशियन रितु गिरि का कहना है कि कोरोना के बाद वैसे तो सबको अपनी डायट में प्रोटीन और सारे न्यूट्रिएंट्स शामिल करने चाहिए लेकिन महिलाओं को खासतौर पर इसपर ध्यान देने की जरूरत है। वे पहले से ही एनीमिया और हॉर्मोन्स की समस्या से गुजर रही होती हैं। कोरोना के बाद हालात में और गिरावट आती है। ऐसे में महिलाएं अपनी डायट में कुछ चीजों को जरूर शामिल जरूर शामिल करें, जैसे- बादाम, दूध, दही, अखरोट , खट्टे फल , अंडा, ऑयल फिश और गाजर. योग और प्राणायाम से कमजोर हो चुके लिवर को मजबूती मिलती है। किसी न किसी तरह की फिजिकल एक्टिविटी जरूर करें ताकि पोस्ट कोरोना शरीर की हड्डियां कमजोर न पड़ें।

फिट रहने के लिए बदलें अपना खान-पान