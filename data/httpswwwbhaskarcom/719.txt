Hindi News

Women

Rishtey

Parents Who Are Keeping Distance From Children Living In Foreign Countries Are Sick

मां-बाऊजी को बचाएं ‘एम्पटी नेस्ट सिंड्रोम’ से: परदेस में रह रहे बच्चों से दूरी बना रही पेरेंट्स को बीमार

एक दिन पहले लेखक: निशा सिन्हा



कॉपी लिंक

दूर रह कर भी पेरेंट्स के साथ कम्युनिकेशन जारी रखें

बुजुर्ग पेरेंट्स के हेल्थ को प्राथमिकता दें

उम्र के आखिरी पड़ाव पर सूनेपन से बचना जरूरी है। ‘एम्पटी नेस्ट सिंड्रोम’ से होने वाले खालीपन को भुलाकर खूबसूरत जीवन जी सकते हैं बुर्जुग पेरेंट्स।

धरती पर रूप मां-बाप का उस विधाता की पहचान है

मां को ज्यादा सताती है बच्चों की याद

बढ़ती उम्र में पिता की तुलना में मां को बच्चों से दूरी अधिक सालती है। ग्रेजुएट कर रहे बच्चों के पेरेंट्स पर हुए अध्ययन में पाया गया कि ज्यादातर बच्चे अभिभावकों से दूर रहने की तैयारी में हैं। ऐसे में खुद को बिजी रखने के लिए ज्यादातर हाउसवाइफ मांएं हॉबी क्लासेज जॉइन करना चाहती थीं। वहीं पिता को बच्चों से दूर रहने को लेकर कम चिंतित पाया गया। हालांकि ये बात भी है कि एम्पटी नेस्ट सिंड्रोम का असर पुरुषों पर भी दिखा। ये स्टडी इंडियन जर्नल ऑफ मेंटल हेल्थ में छपी थी।

उम्र के आखिरी पड़ाव पर माता-पिता का साथ दें

अकेलेपन का कारण

वर्ल्ड हेल्थ ऑर्गेनाइजेशन के अनुसार उम्रदराज लोगों में डिप्रेशन संबंधी डिसऑर्डर अधिक हो रहे हैं। पार्टनर में से एक के गुजर जाने के बाद इनकी तकलीफ और बढ़ जाती है। इसके साथ ही डिप्रेशन का डर भी बढ़ जाता है। सौ में 10 से 20 बुजुर्ग ऐसे डिसऑर्डर का शिकार हो रहे हैं। एक अनुमान के अनुसार बुजुर्गों में तीन-चौथाई संख्या महिलाओं की है और चूंकि महिलाएं ही एम्प्टी नेस्ट सिंड्रोम की ज्यादा शिकार होती हैं, लिहाजा कई सावधानियां बरतने की जरूरत है।

कपल में से किसी एक के गुजर जाने के बाद दूसरा रह जाता है अकेला

सूनापन कर रहा बीमार

एम्प्टी नेस्ट सिंड्रोम वैसे अपने-आप में कोई बीमारी नहीं, लेकिन ये अवसाद की शुरुआत है. ये उन पेरेंट्स में दिखती है, जिनके बच्चे उन्हें छोड़कर नौकरी या पढ़ाई के लिए दूर रहने लगते हैं. आमतौर पर इसके लक्षण कुछ दिनों से शुरू होकर 18 महीने से लेकर 2 साल तक भी दिखते हैं. इसके बाद भी अगर पेरेंट्स अवसाद में रहें तो इसपर तुरंत ध्यान देने की जरूरत है. रिसर्च में पाया गया कि जिन कपल्स की मैरिड लाइफ डिस्टर्ब होती है, उनमें भी इस मर्ज के होने के चांसेज होते हैं। बच्चों पर फाइनेंशिअली, डिपेंड रहने वाले पेरेंट्स भी इसकी चपेट में आते हैं। विश्व स्वास्थ्य संगठन की स्टडी के अनुसार अकेले रह रहे बुजुर्गों में भूलने की बीमारी भी बढ़ती जाती है।

बच्चों का ग्रैंडपेरेंट्स के साथ मेलजोल को बढ़ावा दें

बिखरता परिवार भी बीमारी की वजह

आंकड़े बताते हैं कि न्यूक्लियर फैमिली तेजी से बढ़ रही है। साल 2001 की जनगणना के अनुसार संयुक्त परिवार के लिए मशहूर हिंदुस्तान के कुल परिवारों में 51.7 प्रतिशत न्यूक्लियर परिवार थे। वहीं 2011 की जनगणना में कुल परिवारों में न्यूक्लियर परिवार की संख्या बढ़कर 52.1 प्रतिशत हो गई। शहरों की तुलना में ग्रामीण इलाकों में छोटे परिवारों की संख्या बढ़ी। इसका सबसे बुरा असर बुजुर्गों पर पड़ा। पति-पत्नी में से किसी एक के गुजर जाने के बाद दूसरा साथी बहुत अकेला हो जाता है।

इसमें दोनों ही पक्षों को समझने की जरूरत है।

-पेरेंट्स को बच्चों के बारे में मानना होगा कि एक वक्त के बाद उन्हें बदलाव के लिए घर छोड़ना ही होगा. ऐसे में बच्चों पर इतना निर्भर न रहें कि उनकी करियर ग्रोथ पर असर पड़े.

- बच्चों को भी पेरेंट्स का खयाल रखना चाहिए। कोशिश करें कि रोज 5 मिनट के लिए ही सही, उनसे बात हो जाए। अब टेक्नोलॉजी के जमाने में दूर रहकर भी पास रहना आसान हो गया है।

- बुढ़ापे में अकेलेपन से बचने के लिए यह भी जरूरी है कि बचपन से बच्चों को फैमिली बॉडिंग के फायदे बताए जाए। न्यूक्लियर फैमिली में रह रहे पेरेंट्स को जॉइंट फैमिली से दूरी नहीं बनानी चाहिए।

एक्सपर्ट की राय

सुकून वाली शाम को सलाम

मनसा ग्लोबल फाउंडेशन फॉर मेंटल हेल्थ की क्लीनिकल साइकोलॉजिस्ट डॉ. श्वेता शर्मा के अनुसार उम्र बढ़ने के साथ ही इस सच्चाई को स्वीकारना सीखें कि जॉब या दूसरी वजहों से बच्चों से दूर रहना पड़ सकता है। यह उनके विकास के लिए जरूरी है। महिलाओं पर बच्चों से दूरी का अधिक असर पड़ता है इसलिए वह गार्डनिंग या पेंटिंग जैसी हॉबी का सहारा ले सकती हैं ताकि शरीर भी बिजी रहे और मन भी। इसका बहुत ही पॉजिटिव असर होगा। बुजुर्गों के लिए बने क्लब की मेंबरशिप लें। पार्क, मंदिर या इसी तरह की जगहों पर जाकर हमउम्र लोगों के साथ समय बिताएं। एक ही शहर में अलग-अलग रह रहे हों, तो सप्ताहांत पर बच्चों के पास जाएं या उनको पास बुलाएं। दूर शहर में जॉब करने वाले पेरेंट्स बच्चों को छुटि्टयों में दादी और नानी के घर ले जाएं।