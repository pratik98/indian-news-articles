Hindi News

Entertainment

Bollywood

Sushant Singh Rajput Drug Case: Late Actor's Close Friend Kunal Jani Arrests By NCB

सुशांत डेथ केस: सुशांत के करीबी दोस्त कुणाल जानी को NCB ने गिरफ्तार किया, ड्रग्स मामले में फरार थे, राज कुंद्रा के पार्टनर भी हैं कुणाल

2 दिन पहले



कॉपी लिंक

नारकोटिक्स कंट्रोल ब्यूरो (NCB) ने दिवंगत बॉलीवुड एक्टर सुशांत सिंह राजपूत की मौत से जुड़े ड्रग्स मामले में मुंबई के खार से होटल व्यवसायी कुणाल जानी को गिरफ्तार किया है। कुणाल सुशांत के करीबी दोस्तों में से एक हैं और इस मामले मे वह लंबे समय से फरार चल रहे थे। कुणाल होटल बिजनेस में राज कुंद्रा के पार्टनर भी हैं , शिल्पा और राज की बेस्टिन हॉस्पिटैलिटी के डायरेक्टर हैं।

दिवंगत एक्टर की मौत के बाद से ही एनसीबी लगातार ड्रग्स केस मे जांच को आगे बढ़ा रही है और मामले के तह तक जाने की कोशिश में लगी हुई है। इस मामले में कई लोगो की गिरफ्तारियां हो चुकी हैं। इससे पहले NCB ने हैदराबाद से सिद्धार्थ पिठानी को गिरफ्तार किया था। बता दें, सिद्धार्थ भी सुशांत के करीबी दोस्तों में से हैं।

सिद्धार्थ पिठानी की जमानत याचिका हो चुकी है खारिज

पिछले महीने एनडीपीएस कोर्ट ने के फ्लैटमेट और दोस्त सिद्धार्थ पिठानी की जमानत याचिका को एक बार फिर खारिज कर दिया था। उनके वकील तारक सैय्यद ने इसकी पुष्टि की थी। नारकोटिक्स कंट्रोल ब्यूरो के रीजनल डायरेक्टर समीर वानखेड़े ने खुलासा किया कि अदालत ने जमानत की याचिका को इसलिए खारिज कर दिया था क्योंकि उन्हें याचिका में कोई उचित कारण नहीं दिखा था।

सुशांत के पिता ने गर्लफ्रेंड रिया चक्रवर्ती पर लगाया था आरोप

सुशांत का पिछले साल 14 जून को निधन हो गया था। उसके बाद से ही इस मामले में तीन सेंट्रल एजेंसियां- सेंट्रल ब्यूरो ऑफ इन्वेस्टिगेशन(CBI), नारकोटिक्स कंट्रोल ब्यूरो(ED) और इन्फोर्समेंट डायरेक्टोरेट(ED) जांच कर रही हैं। इस केस में ड्रग्स एंगल सामने आने के बाद से एजेंसियों ने बॉलीवुड के कई स्टार्स से ने पूछताछ की थी। इसमें दीपिका पादुकोण, सारा अली खान, रकुलप्रीत सिंह जैसी एक्ट्रेस का नाम आया था। सुशांत की मौत के बाद उनके पिता केके सिंह ने आत्महत्या के लिए उकसाने का आरोप लगाते हुए पटना में उनकी गर्लफ्रेंड रिया चक्रवर्ती के खिलाफ एफआईआर दर्ज करवाई थी।

रिया और उसके भाई शोविक हो चुके हैं गिरफ्तार

सिद्धार्थ पिठानी के अलावा इस मामले में सुशांत की गर्लफ्रेंड रिया और उसके भाई शोविक के साथ सैमुअल मिरांडा, दीपेश सावंत सहित कई लोगों को एनसीबी ने गिरफ्तार किया था। दिवंगत एक्टर के रूम पार्टनर केशव और नीरज से पिछले महीने एनसीबी ने पूछताछ की थी, तब उन्होंने ड्रग मामले में सिद्धार्थ की भूमिका के बारे मे संकेत दिए थे।