Hindi News

Jeevan mantra

Jyotish

October Rashifal (Horoscope Monthly) | Monthly Rashifal (October 2021), October Zodiac Forecast: Singh Rashi, Kanya, Aries, Taurus, Gemini Cancer Libra, And Other Signs

अक्टूबर का राशिफल: 8 राशियों के लिए सामान्य रहेगा ये महीना, कुंभ और मीन सहित कई लोगों पर रहेगा सितारों का मिला-जुला असर

2 दिन पहले



कॉपी लिंक

कर्क, सिंह, कन्या और वृश्चिक राशि वालों को मिलेगा सितारों का साथ, नौकरी और बिजनेस के लिए अच्छा रहेगा ये महीना

अक्टूबर में राहु-केतु के छोड़ सभी ग्रहों की चाल में बदलाव होगा। इस महीने ग्रह-स्थिति में बड़े बदलाव का असर सभी राशियों पर पड़ेगा। एस्ट्रोलॉजर डॉ. अजय भाम्बी का कहना है कि अक्टूबर में मेष, वृष, मिथुन, तुला, धनु, मकर, कुंभ और मीन राश वाले लोगों की जॉब और बिजनेस पर सितारों का मिला-जुला असर रहेगा। इन 8 राशियों के लोगों को कई मामलों में फायदा तो होगा लेकिन पूरे महीने संभलकर भी रहना होगा। वहीं, कर्क, सिंह, कन्या और वृश्चिक राशि वालों को सितारों का साथ मिलेगा। इन लोगों की नौकरी और बिजनेस के लिए भी ये महीना अच्छा रहेगा।

एस्ट्रोलॉजर डॉ. अजय भाम्बी के मुताबिक 12 राशियों का फल

मेष - पॉजिटिव- इस मास अपने कार्यों के सकारात्मक परिणाम हासिल होंगे। इसलिए अपने कार्यों के प्रति पूरी निष्ठा रखें। आर्थिक योजनाएं भी आसानी से पूरी होंगी। विद्यार्थियों को करियर संबंधित किसी समस्या का समाधान मिलेगा। बड़े बुजुर्गों का आशीर्वाद व सलाह आप पर बना रहेगा। सबसे महत्वपूर्ण बात यह है कि आप अपनी किसी कमजोरी पर विजय भी पा लेंगे।

नेगेटिव- परंतु अपने स्वभाव के प्रति मनन ,चिंतन अवश्य करें। काम की अधिकता के कारण गुस्सा और चिड़चिड़ा हावी रहेगा। बाहरी व्यक्तियों का अपने व्यक्तिगत जीवन में हस्तक्षेप ना होने दें, क्योंकि समस्या का मूल कारण यही है। अभी किसी भी प्रक्रिया पर पहले सोच विचार करें फिर निर्णय ले।

व्यवसाय- आर्थिक मामलों में सावधानी रखें क्योंकि खर्चा बढ़ने के योग हैं। जनसंपर्क का दायरा पहले से ज्यादा बढ़ेगा। अभी भी व्यापारिक गतिविधियों का गंभीरता से मूल्यांकन करने की जरूरत है। नई पार्टी के साथ कोई भी डील करते समय सावधानी अवश्य बरतें।

लव- पारिवारिक सुख शांति के लिहाज से सप्ताह उत्तम है। परिवार में खुशी व सुकून भरा वातावरण रहेगा। जीवन साथी के साथ घर की किसी मुद्दे को लेकर तकरार उत्पन्न हो सकती है। परंतु आप सब नॉर्मल करने में कामयाब भी रहेंगे। प्रेम संबंधों में समय ना व्यर्थ करें।

स्वास्थ्य- डायबिटिक व्यक्ति लापरवाही ना बरतें। सुस्ती और आलस जैसा माहौल रहेगा। उचित आहार ,संयमित दिनचर्या रखना जरूरी है।

वृष - पॉजिटिव- आपका ध्यान अपने भावी लक्ष्य की ओर केंद्रित रहेगा। अपने आप में चमत्कारिक रूप से ऊर्जा और आत्मविश्वास महसूस करेंगे। इस माह घर में कोई धार्मिक उत्सव भी संपन्न हो सकता है। विद्यार्थी तथा युवा वर्ग अपनी किसी उपलब्धि को हासिल करने से गर्वित महसूस करेंगे। घर के वरिष्ठ व्यक्तियों की सलाह पर जरूर अमल करें। धर्म-कर्म के मामलों में भी रुचि बनी रहेगी।

नेगेटिव- किसी संतान की वजह से तनाव रह सकता है। परंतु यह परेशानी तात्कालिक है, समय के साथ सब ठीक हो जाएगा। ससुराल पक्ष के साथ संबंधों में कटुता ना आने दे। कोई अप्रिय समाचार मिलने के संकेत मिल रहे हैं। जिसकी वजह से भय अथवा अवसाद आपके मन मस्तिष्क पर हावी हो सकता है। इसलिए कुछ सकारात्मक गतिविधियों में अपने आप को व्यस्त रखें।

व्यवसाय- कार्य क्षेत्र में छोटी सी छोटी बात का भी बारीकी और गंभीरता से मूल्यांकन करने की जरूरत है। प्रॉपर्टी संबंधी व्यवसाय मैं उत्तम डील होने की संभावना है। साझेदारी संबंधी व्यवसाय में हिसाब किताब को पारदर्शी बनाकर रखें। तथा किसी बाहरी व्यक्ति के हस्तक्षेप को अपने संबंधों में दखल अंदाजी ना करने दें। नौकरी में किसी नए प्रोजेक्ट को लेकर व्यस्तता बनी रहेगी।

लव- आपकी किसी भी मुश्किल परिस्थिति में जीवन साथी तथा परिवारजनों का पूरा सहयोग मिलेगा। तथा घर का वातावरण भी खुशनुमा और सुखद बना रहेगा। परंतु विवाहेत्तर संबंधों से दूरी बनाकर रखें। अन्यथा इसका नकारात्मक प्रभाव आपके घर की सुख शांति पर पड़ सकता है।

स्वास्थ्य- नसों में किसी प्रकार का खिंचाव और दर्द जैसी समस्या रहेगी। व्यायाम योगा पर अधिक ध्यान दें। घर के किसी बुजुर्ग सदस्य के स्वास्थ्य संबंधी समस्या को लेकर भी चिंता रहेगी।

मिथुन - पॉजिटिव- इस महीने आप कई गतिविधियों में व्यस्त रहेंगे। सामाजिक दायरा भी बढ़ेगा। दूसरों के दुख दर्द व तकलीफ में उनकी सहायता करना आपको आत्मिक खुशी प्रदान करेगा। अगर किसी खास काम को करने की योजना बना रहे हैं, तो तुरंत उस पर अमल करें। इस समय ग्रह स्थितियां आप के पक्ष में हैं। घर में किसी नवीन वस्तुओं की खरीदारी भी संभव है।

नेगेटिव- किसी भी प्रकार के अनिर्णय की स्थिति में घर के किसी वरिष्ठ सदस्य की सलाह अवश्य ले, आपको उचित सलाह मिलेगी। ध्यान रखिए कि जरा सी लापरवाही आपको अपने लक्ष्य से भटका सकती हैं। नकारात्मक प्रवृत्ति के दोस्तों से दूरी बनाकर रखें। अपनी फिजूलखर्ची पर नियंत्रण रखना जरूरी है, क्योंकि कुछ अकस्मात खर्चे सामने आएंगे।

व्यवसाय- व्यवसायिक गतिविधियां सुदृढ़ होगी। कारोबारी विस्तार संबंधी कोई योजना हाथ में आएगी, पूरी तरह एकाग्र चित्त होकर उस पर विचार करें। इस समय राजकीय मामलों में सचेत रहना जरूरी है। नौकरी में बॉस या किसी अधिकारी के साथ कहासुनी हो सकती है। इस समय धैर्य और शांति बनाकर रखना जरूरी है।

लव- घर में मेहमानो के आगमन से चहल पहल का माहौल रहेगा। तथा वातावरण मधुर बना रहेगा। किसी विपरीत लिंगी मित्र से मुलाकात होने से पुरानी यादें ताजा होंगी। प्रेम संबंधों में नज़दीकियां बढ़ेंगी।

स्वास्थ्य- इस समय वर्तमान वातावरण तथा मौसम से अपना बचाव करना जरूरी है। कफ नजला जैसी शिकायत रह सकती है। आयुर्वेदिक चीजों का अधिक से अधिक सेवन करना उचित रहेगा।

कर्क - पॉजिटिव- पिछले कुछ समय से व्यस्तता के कारण इस माह शांति और सुकून से समय व्यतीत करने संबंधी प्लान करेंगे। कुछ धार्मिक प्रवृत्ति के व्यक्तियों के साथ मुलाकात आपके दृष्टिकोण में आश्चर्यजनक परिवर्तन लाएगी। इस समय भाग्य आप के लिए सफलता के द्वार खोल रहा है। समय का उचित सम्मान करें। भागदौड़ की बजाय शांतिपूर्ण तरीके से काम को निपटाने का प्रयास करें, परिस्थितियां अवश्य ही आपके पक्ष में काम करेंगी।

नेगेटिव- किसी भी प्रकार के अनिर्णय की स्थिति में किसी अनुभवी व्यक्ति की सलाह लेना उचित रहेगा। भाई के साथ कोई विवाद चल रहा है, तो किसी की मध्यस्थता से हल करने का प्रयास करें। अवश्य ही संबंध मधुर हो जाएंगे। किसी भी कार्य संबंधी योजनाएं बनाने के साथ-साथ उन्हे क्रियान्वित भी करते जाएं।

व्यवसाय- व्यवसायिक दृष्टि से माह लाभदायक है। दूसरों की अपेक्षा अपने विचारों को अधिक प्राथमिकता दें। इस समय कुछ महत्वपूर्ण उपलब्धियां सामने आएंगी। परंतु पैसे के लेनदेन संबंधी कार्यों को अभी स्थगित ही रखें । नौकरी पेशा लोगों का कोई टारगेट पूरा होने से अधिकारियों से संबंध मधुर बनेंगे। तरक्की होने की भी उत्तम संभावना है।

लव- पारिवारिक वातावरण व्यवस्थित तथा सौहार्दपूर्ण बना रहेगा। परिवार के साथ आज परिवार तथा मनोरंजन संबंधी कार्यों में भी खुशनुमा समय व्यतीत होगा। परंतु प्रेम संबंधों में किसी वजह से दूरियां आ सकती हैं।

स्वास्थ्य- स्वास्थ्य उत्तम रहेगा। तथा आप स्वयं को सकारात्मक तथा ऊर्जावान महसूस करेंगे। परंतु स्वास्थ्य के प्रति लापरवाही भी ना बरतें।

सिंह - पॉजिटिव- यह मास पारिवारिक तथा आर्थिक दोनों दृष्टि से शुभ फलदाई रहेगा। कठिन से कठिन कार्य भी आप अपने दृढ़ निश्चय से पूरा करने की क्षमता रखेंगे। रचनात्मक कार्यों में भी व्यस्तता बनी रहेगी। युवा वर्ग अपने कैरियर के प्रति और अधिक सजग रहेंगे। विदेश जाने में आ रही कोई रुकावट भी दूर हो सकती है। आप का रहन-सहन व बोलचाल का तरीका लोगों को बरबस आपकी तरफ आकर्षित करेगा।

नेगेटिव- परंतु कोई भूमि संबंधी खरीद-फरोख्त करते समय ध्यान रखें, किस समय कुछ नुकसान की स्थितियां बन रही है। नकारात्मक प्रवृत्ति के लोगों से दूरी बनाकर रखें, क्योंकि बिना मतलब ही कोई बदनामी या झूठा आरोप लग सकता है। बातचीत करते समय उचित शब्दों का प्रयोग करें।

व्यवसाय- व्यवसायिक कामों में ध्यान दें, ये समय उपलब्धियों वाला है। योजनाबद्ध तरीके से काम करने से सभी काम सुचारू रूप से संपन्न होते जाएंगे। आर्थिक स्थिति बेहतर बनेगी। परंतु किसी भी गैर कानूनी काम में रुचि ना ले। क्योंकि कोई इंक्वायरी होने जैसी आशंका बन रही है। सरकारी सेवारत व्यक्तियों को तरक्की मिलने की अवसर बन रहे हैं।

लव- पति-पत्नी के आपसी संबंध मधुर रहेंगे। दोनों एक दूसरे की बात और सलाह को अहमियत देंगे। संबंधों में आ रही छोटी मोटी नकारात्मक बातों को नजरअंदाज कर दें। प्रेम संबंधों में एक दूसरे के प्रति उचित भावनाएं रखें।

स्वास्थ्य- छाती में कुछ दर्द अथवा कफ जैसी स्थिति महसूस होगी। परंतु यह अत्यधिक सर्दी की वजह से ही है। इसलिए तनाव ना लें तथा अपनी जीवनशैली को सुव्यवस्थित बनाकर रखें।

कन्या - पॉजिटिव- यह मास सपने साकार करने का है, इसलिए खूब मेहनत से काम करें। कहीं पूंजी निवेश करने के लिए सोच रहे हैं, तो तुरंत कर दीजिए। इस समय ग्रह स्थितिया आपके लिए कई सुअवसर बना रही हैं। रुका हुआ या उधार दिया हुआ पैसा वापस मिलेगा। आर्थिक मामलों में अप्रत्याशित सफलता मिलने से मन प्रफुल्लित रहेगा।

नेगेटिव- ध्यान रखें कि आप की उपलब्धियों की वजह से कोई जलन की भावना से आपके ऊपर बदनामी या आरोप जैसी स्थिति उत्पन्न कर सकता है । कभी-कभी आपके स्वभाव में गुस्सा और जल्दबाजी जैसी स्थिति रहेगी। अपनी इन कमियों को दूर करने का प्रयास करें। और निर्णय लेने में इतना समय ना लगाएं, कि समय हाथ से निकल जाए।

व्यवसाय- कार्यक्षेत्र में अधिकारियों से बातचीत करते वक्त अपने स्वभाव में नरमी रखें। परिस्थितियों को शांतिपूर्ण तरीके से सुलझाना आसान रहेगा। फाइनेंस संबंधी कामों मे सफलता मिलेगी। सहयोगियों तथा कर्मचारियों का उचित सहयोग आपके कार्यों को उचित समय में पूरा करेगा। नौकरीपेशा लोगों के ऊपर काम की अधिकता बनी रहेगी।

लव- जीवनसाथी का भावनात्मक सहयोग आप की कार्य क्षमता को नई ऊर्जा प्रदान करेगा। परिवार में किसी नए बच्चे की किलकारी संबंधी शुभ सूचना मिलने से खुशी का माहौल रहेगा। प्रेम संबंधों में भी नज़दीकियां बढ़ेगी।

स्वास्थ्य- पेट दर्द और सिर दर्द की शिकायत परेशान करेगी। खानपान में लापरवाही बिल्कुल ना बरतें। महिला अपने स्वास्थ्य के प्रति विशेष रूप से सजग रहें।

तुला - पॉजिटिव- इस समय सितारे आपको कुछ बेहतरीन देने की कोशिश कर रहे हैं। आप अपने अंदर अद्भुत आत्मविश्वास महसूस करेंगे।माह के शुरुआत में ही महत्वपूर्ण कार्य संबंधी योजना बना ले। इस समय बनाई गई योजनाएं निकट भविष्य में शुभ अवसर प्रदान करने वाली हैं। विद्यार्थियों को प्रतिस्पर्धा संबंधी कार्य में सफलता मिलने की पूरी संभावना है।

नेगेटिव- खर्चों की अधिकता बनी रहेगी। परंतु साथ ही आय के स्त्रोत भी बढ़ेंगे। इसलिए परेशान होने की जरूरत नहीं है। कभी- कभी आपके उग्र स्वभाव की वजह से किसी से संबंध खराब हो सकते हैं। इसलिए अपनी इस कमी पर सुधार करें। बाहरी व्यक्तियों का हस्तक्षेप अपने कार्य प्रणाली पर ना पढ़ने दे।

व्यवसाय- इस समय कार्य क्षेत्र में अपने कार्य प्रणाली संबंधी कुछ बदलाव लाने की जरूरत है। रुकी हुई पेमेंट आने से आर्थिक परेशानियां दूर होगी। इंपोर्ट एक्सपोर्ट से जुड़े व्यवसाय में जबरदस्त लाभदायक स्थितियां बनी हुई हैं। पब्लिक रिलेशन आपके लिए व्यवसाय संबंधी नए स्त्रोत उत्पन्न कर सकते हैं। इसलिए अपने संपर्कों को और अधिक मजबूत करें। नौकरी पेशा व्यक्ति ध्यान रखें कि काम में कोई गलती होने से उच्च अधिकारी नाराज हो सकते हैं।

लव- कुछ समय घर तथा परिवारिक लोगों के साथ भी जरूर व्यतीत करें। दोस्तों के साथ कोई पारिवारिक गेट टुगेदर संबंधी प्रोग्राम बनेंगे। आपसी मेलजोल से सबको प्रसन्नता बनी रहेगी। प्रेम संबंधों में एक दूसरे की भावनाओं की कद्र करना जरूरी है।

स्वास्थ्य- स्वास्थ्य ठीक रहेगा। सिर्फ वर्तमान मौसम की वजह से मांसपेशियों मे खिंचाव तथा दर्द रह सकता है। सर्दी से अपना बचाव रखें। तथा उचित आहार ले।

वृश्चिक - पॉजिटिव- कोई लाभदायक सूचना मिलने से पूरा मास खुशनुमा व्यतीत होगा। धर्म कर्म तथा आध्यात्मिक कार्यों में रुचि बढ़ेगी। जिससे आत्मिक और मानसिक शांति महसूस होगी। निवेश संबंधी योजनाएं लाभदायक रहेगी। घर में नवीनीकरण अथवा रखरखाव संबंधी कोई कार्य भी संभव हो सकता है। इस समय आप किसी रिस्क प्रवृत्ति के कार्यों में रुचि लेंगे। और सफल भी होंगे।

नेगेटिव- परंतु कभी-कभी इगो और अति आत्मविश्वास की वजह से बनते कार्यों में व्यवधान आ सकते हैं। और इसी स्वभाव की वजह से कोई नजदीकी संबंध भी खराब होगा। अपनी इन कमियों को दूर करने का प्रयास करें। तथा अपने इस ऊर्जा को सकारात्मक रूप में इस्तेमाल करें। कोर्ट कचहरी संबंधी मामलों से दूर रहे। ज्यादा मेलजोल ना बढ़ाकर अपने काम से ही मतलब रखना उचित रहेगा।

व्यवसाय- कार्यक्षेत्र में अधिकतर काम व्यवस्थित रुप से संपन्न होते जाएंगे। आय के साधनों में भी वृद्धि होगी। किसी प्रभावशाली व्यक्ति की वजह से आपको उचित आर्डर मिलने की संभावना है। अपने मार्केटिंग संबंधी सूत्रों को और अधिक मजबूत करें। अगर किसी नए काम को शुरू करने की योजना बना रहे हैं, तो उस पर अमल करने का समय उचित है। नौकरी में कोई ऑफिशियल यात्रा संबंधी आर्डर मिल सकता है।

लव- पति-पत्नी के संबंधों में नज़दीकियां बनी रहेंगी। परंतु जीवन साथी के स्वास्थ्य को लेकर कुछ चिंता भी रह सकती हैं। काम के साथ-साथ घर के कार्यों में सहयोग करने से घर का वातावरण उचित बना रहेगा।

स्वास्थ्य- घुटनों में तथा जोड़ों में दर्द जैसी कोई पुरानी समस्या और बढ़ सकती है। वायु और बादी वाली चीजों का सेवन ना करें। व्यायाम और योगा जैसी गतिविधियों में भी कुछ समय अवश्य व्यतीत करें।

धनु - पॉजिटिव- परिवार में पिछले कुछ समय से चल रही गलतफहमियां किसी की मध्यस्थता से दूर होंगी। जिसकी वजह से परिवार का माहौल सामान्य हो जाएगा। पिता या पिता समान किसी व्यक्ति की सलाह का अनुसरण करना आपके लिए हितकारी रहेगा। अपनी योग्यता और प्रतिभाओं को पहचाने, आप अपनी कार्य क्षमता द्वारा बेहतरीन सफलता हासिल कर सकते हैं।

नेगेटिव- कभी-कभी आलस की वजह से आपके कुछ महत्वपूर्ण काम रुक सकते हैं। अपने आत्मविश्वास तथा मनोबल को मजबूत बनाकर रखें। नजदीकी लोगों के साथ संबंधों में खटास ना आने दे। विद्यार्थियों तथा युवाओं को अपने पढ़ाई तथा कैरियर पर और अधिक ध्यान देने की जरूरत है। इसलिए व्यर्थ की मौज मस्ती में समय नष्ट ना करें।

व्यवसाय- व्यवसाय में पब्लिक डीलिंग संबंधी कामों में सकारात्मक नतीजे मिलेंगे। सरकारी कर्मचारियों को नौकरी संबंधित कोई शुभ समाचार मिल सकता है , इसलिए अपने कार्यों को लगन से करते रहे। कोई भी कार्य में पक्के बिल द्वारा ही लेनदेन करें। क्योंकि किसी प्रकार का धोखा होने की भी आशंका बन रही है। साथ ही रिटेल संबंधी कामों में ज्यादा ध्यान दें। योजनाओं को अपने तक ही सीमित रखें।

लव- पति-पत्नी अपनी अपनी योजनाओं की वजह से एक दूसरे को उचित समय नहीं दे पाएंगे। परंतु फिर भी आपसी सामंजस्य द्वारा घर मैं उचित माहौल तथा अनुशासन बनाकर रखेंगे। विपरीत लिंगी व्यक्तियों से मेलजोल करते समय मर्यादा का ध्यान अवश्य रखें।

स्वास्थ्य- कभी-कभी स्वभाव में चिड़चिड़ापन व तनाव की वजह से शारीरिक ऊर्जा तथा कार्य क्षमता में कमी महसूस करेंगे। इसलिए कुछ समय सकारात्मक प्रवृत्ति के लोगों के साथ व्यतीत करें। प्रकृति के सानिध्य में रहने से भी आप को सुकून मिलेगा।

मकर - पॉजिटिव- इस माह आप अधिकतर समय व्यक्तिगत कार्यों तथा परिवार के लोगों के साथ व्यतीत करने की योजना बनाएंगे। सुख सुविधा संबंधी वस्तुओं की शॉपिंग में भी खर्च होगा। इस समय आपके अंदर रिस्क लेने जैसी प्रवृत्ति भी जागृत होगी। घर के बड़े बुजुर्गों का आशीर्वाद व स्नेह आपके लिए भाग्योदय दायक साबित होगा।उनकी देखभाल व सेवा में कुछ समय अवश्य व्यतीत करें।

नेगेटिव- परंतु स्वास्थ्य में कुछ नरमी आने की वजह से कुछ काम अधूरे रह सकते हैं। परंतु चिंता ना करें। परिवारिक सदस्यों के सहयोग की वजह से आपको ज्यादा परेशानी नहीं आएगी। अपने विचारों तथा स्वभाव को संयमित रखें। गुस्से और ईगो जैसी स्थिति ना बनने दें। पड़ोसियों के साथ संबंध मधुर बना कर रखें।

व्यवसाय- कार्यक्षेत्र में ज्यादातर काम समय पर पूरे होते जाएंगे। इस वक्त किसी भी यात्रा को स्थगित रखें। रिस्क संबंधी किसी भी काम में रुचि ना लें। आर्थिक स्थिति सामान्य ही रहेगी। लेकिन इस समय की गई मेहनत की निकट भविष्य में बहुत ही सुखद परिणाम मिलेंगे। ऑफिस के काम में अधिकता की वजह से घर पर भी काम करना पड़ सकता है।

लव- पति-पत्नी के संबंधों में मधुरता रहेगी। किसी पारिवारिक समस्या को आपस में बैठकर सुलझाने से उचित समाधान मिलेगा। विवाहेतर संबंधों से दूरी बनाकर रखें। क्योंकि उनका नकारात्मक असर आपकी घर की व्यवस्था को खराब कर सकता है।

स्वास्थ्य- घर के किसी वरिष्ठ सदस्य के स्वास्थ्य को लेकर चिंता रहेगी। अस्पताल की भी चक्कर लग सकते हैं। साथ ही आप की भरपूर नींद ना होने की वजह से थकान और तनाव हावी रह सकते हैं।

कुंभ - पॉजिटिव- मास का अधिकतर समय आपकी व्यक्तिगत तथा पारिवारिक गतिविधियों को पूरा करने में व्यतीत हो जाएगा। कुछ पारिवारिक वाद-विवाद निपटने से घर में सुकून और शांति भरा वातावरण व्याप्त होगा। आपके उत्तम व्यक्तित्व तथा व्यवहार कुशलता की वजह से सामाजिक गतिविधियों में आपकी प्रतिभा खुलकर सामने आएगी। आध्यात्मिक तथा धार्मिक गतिविधियों में भी बेहतरीन समय व्यतीत होगा। विद्यार्थी अपनी पढ़ाई के प्रति सजग रहेंगे।

नेगेटिव- परंतु किसी अपरिचित व्यक्ति पर विश्वास करना आपके लिए नुकसानदेह रहेगा। कुछ समय बच्चों की समस्याओं को सुनने व उनके समाधान के लिए अवश्य निकालें। इससे उनके आत्मबल में वृद्धि होगी। भूमि बेचने संबंधी कार्यों को अभी स्थगित रखें। क्योंकि अभी ज्यादा लाभ की उम्मीद नहीं है।

व्यवसाय- कार्यक्षेत्र में गतिविधियां उत्तम रहेंगी। इस समय भाइयों का सहयोग आपके काम में और अधिक विकास देगा। कर्मचारियों की गतिविधियों पर भी नजर रखें। सरकारी कामों को करते समय पहले अच्छी तरह उसके बारे में जानकारी लेना जरूरी है। क्योंकि गलती होने पर इंक्वायरी भी हो सकती है।

लव- पति-पत्नी के संबंधों में एक छोटी सी बात को लेकर तनाव रहेगा। परंतु ध्यान रखिए कि घर की बात बाहर ना निकले। आपस में ही बैठकर सुलझाने से उचित समाधान भी अवश्य मिलेगा। युवा वर्ग व्यर्थ के प्रेम संबंधों में ना पड़े।

स्वास्थ्य- नजला जुकाम जैसी शिकायत रहेगी। जिसकी वजह से आप अपने कार्यों मे उचित ध्यान नहीं दे पाएंगे। बेहतर होगा कि वर्तमान वातावरण से अपना बचाव रखें तथा अपनी दिनचर्या को व्यवस्थित रखें।

मीन - पॉजिटिव- लाभदायक संपर्क सूत्र बनेंगे। जो कि आपके लिए आर्थिक रूप से बहुत ही फायदेमंद साबित होंगे। दूसरों की समस्याओं को सुलझाने में भी आप की महत्वपूर्ण भूमिका रहेगी। आप इस तरह की कई गतिविधियों में व्यस्त रहेंगे। विरोधी पक्ष हावी हो सकता है परंतु इससे आपका कोई भी अहित नहीं होगा। संतान की शिक्षा व कैरियर संबंधी किसी महत्वपूर्ण निर्णय पर विचार विमर्श होगा।

नेगेटिव- खर्चों की अधिकता की वजह से आर्थिक कशमकश भी बनी रहेगी। इसलिए धैर्य भी बना कर रखना जरूरी है। शेयर्स, सट्टा जैसे कार्यों में बिल्कुल भी निवेश ना करें। बिना पढ़े किसी कागज पर हस्ताक्षर करना भी मुसीबत खड़ी कर सकता है।

व्यवसाय- इस समय बिजनेस के प्रति गंभीरता और मेहनत की जरूरत है। विस्तार संबंधी योजनाएं बनेंगी और फायदेमंद भी रहेंगी। नौकरी में छोटी-मोटी समस्याएं आ सकती है। समय रहते आप उसका हल भी निकाल लेंगे। बॉस और अधिकारियों के साथ संबंध मधुर रखें। कोई बड़ा ऑर्डर मिलने से आपकी आर्थिक समस्या काफी हद तक हल होगी।

लव- कामकाज में अत्यधिक व्यस्तता की वजह से आप परिवार पर अधिक ध्यान नहीं दे पाएंगे। परंतु जीवन साथी तथा पारिवारिक सदस्यों का सहयोग घर के वातावरण उचित सामंजस्य तथा अनुशासित बनाकर रखेगा। प्रेम संबंधों को पारिवारिक स्वीकृति मिल सकती हैं।

स्वास्थ्य- गलत आदतों तथा गलत प्रवृत्ति के लोगों से दूरी बनाकर रखें। क्योंकि इसका नकारात्मक प्रभाव आपके स्वास्थ्य तथा संबंध दोनों पर पड़ेगा। तथा मौसमी बीमारियों से भी अपना बचाव रखें।