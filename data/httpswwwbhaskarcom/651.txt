Hindi News

Tech auto

Amazon Flipkart Festival Sale 2021; Start Times, Discount List And More | Online Shopping India

अमेजन Vs फ्लिपकार्ट: फेस्टिवल शॉपिंग के लिए कौन ज्यादा बेहतर? ऑनलाइन शॉपिंग से जुड़ी 12 जरूरी बातें और इससे होने वाले नुकसान; यहां जानिए सब कुछ

नई दिल्ली 4 दिन पहले



कॉपी लिंक

वीडियो

साल का सबसे बड़ा ऑनलाइन शॉपिंग मेला अमेजन और फ्लिपकार्ट पर शुरू होने वाला है। अमेजन ने इसे 'ग्रेट इंडियन फेस्टिवल' सेल और फ्लिपकार्ट ने 'द बिग बिलियन डेज' सेल नाम दिया है। दोनों सेल 3 अक्टूबर से शुरू होंगी। ऐसे में आप भी इन ई-कॉमर्स प्लेटफॉर्म से शॉपिंग करने वाले हैं। तब हम आपको इस सेल से जुड़ी सभी बातें बता रहे हैं।

किस प्लेटफॉर्म पर शॉपिंग करने में ज्यादा फायदा होगा? कौन से बैंक शॉपिंग पर डिस्काउंट दे रहे हैं? कौन सी कैटेगरी जैसे इलेक्ट्रॉनिक्स, गैजेट्स, होम अप्लायंस, फैशन, स्मार्टफोन पर कितना डिस्काउंट मिलेगा? इन सभी बातों को एक-एक कर जानते हैं...

सबसे पहले बात करते हैं फ्लिपकार्ट की 'द बिग बिलियन डेज' सेल की...

फ्लिपकार्ट अपने ग्राहकों के लिए 'प्री-बुक' सेल भी ला रही है। ये सेल 29 सितंबर से 1 अक्टूबर तक चलेगी। इस दौरान सिर्फ 1 रुपया देकर प्रोडक्ट को बुक कर पाएंगे। सेल से आज भी जो प्रोडक्ट बुक करेंगे वो गारंटीड मिलेगा। इसमें प्रोडक्ट को बुक करने के लिए फ्लिपकार्ट के ऐप या वेबसाइट पर जाना होगा। यहां अपने पसंदीदा प्रोडक्ट को 1 रुपए देकर बुक करें। बचा हुए पेमेंट आपको 3 अक्टूबर को करना होगा।

3 अक्टूबर से शुरू होगी 'द बिग बिलियन डेज' सेल

फ्लिपकार्ट की सेल 3 अक्टूबर से शुरू होगी, जो 10 अक्टूबर तक चलेगी। कंपनी ने सेल से जुड़ा पेज तैयार किया है, जिसके मुताबिक एक्सिस बैंक, ICICI बैंक के ग्राहकों को 10% का इंस्टेंट डिस्काउंट दिया जाएगा। पेटीएम भी अपने ग्राहकों को गारंटीड कैशबैक देगा। सभी फायदे वेबसाइट और ऐप दोनों पर मिलेंगे। इसके अलावा नो कॉस्ट EMI, एक्सचेंज ऑफर जैसे फायदे भी दिए जाएंगे।

इस सेल के दौरान क्रेजी डील्स का मौका भी मिलेगा। ये डेली 12AM, 8AM और 4AM पर होगी। इन तीनों टाइम पर प्रोडक्ट्स को बहुत सस्ते में खरीदने का मौका मिलेगा। साथ ही कंपनी 'बाय मोर सेव मोर' का भी मौका देगी। यानी 2 प्रोडक्ट पर 5% का ऑफ, 5 प्रोडक्ट पर 10% का ऑफ और 3 प्रोडक्ट पर 10% का ऑफ देगी।

अब बात करते हैं अमेजन पर शुरू होने वाली 'ग्रेट इंडियन फेस्टिवल' सेल की....

अमेजन की ये सेल भी 3 से 10 अक्टूबर तक चलेगी। कंपनी ने सेल से जुड़ा पेज तैयार किया है, जिसके मुताबिक HDFC बैंक ग्राहकों को 10% का इंस्टेंट डिस्काउंट दिया जाएगा। इसके अलावा नो कॉस्ट EMI, एक्सचेंज ऑफर जैसे फायदे भी दिए जाएंगे। जिन ग्राहकों के पास अमेजन प्राइम मेंबरशिप है उनके लिए ये सेल जल्दी शुरू होगी।

अमेजन के मुताबिक, सेल के दौरान ग्राहक 5000 रुपए तक की सेविंग कर पाएंगे। 20 लाख से ज्यादा प्रोडक्ट्स पर अमेजन कूपन भी मिलेंगे। कई कंपनियां इस सेल के दौरान नए प्रोडक्ट्स भी लॉन्च करेंगी। अमेजन पे और ICICI बैंक क्रेडिट कार्ड पर 3% रिवॉर्ड पॉइंट मिलेंगे। बजाज फिनसर्व कार्ड से नो कॉस्ट EMI पर प्रोडक्ट्स खरीद पाएंगे। 25,000 तक एक्सचेंज बोनस भी मिलेगा।

ऑनलाइन शॉपिंग करने से पहले ऑफलाइन ऑफर और कीमत भी चेक करें...

दिवाली को लेकर ऑनलाइन और ऑफलाइन बाजार में कई ऑफर्स दिए जाते हैं। इन ऑफर्स में फोन, इलेक्ट्रॉनिक्स, होम अप्लायंस, गैजेट्स, एक्सेसरीज, फैशन वियर समेत कई प्रोडक्ट्स शामिल होते हैं। हालांकि, ये जरूरी नहीं है कि ऑनलाइन शॉपिंग पर मिलने वाले ऑफर हमेशा फायदेमंद हों। ऑफलाइन शॉपिंग को एक्सपर्ट भी ज्यादा बेहतर बताते हैं।