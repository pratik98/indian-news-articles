Hindi News

Local

Rajasthan

Jaipur

Drones Will Be Monitored Round The Clock, Candidates Will Be Able To Stay At 110 Places; Buses Will Run 24 Hours

REET की तैयारियों में जुटा जयपुर प्रशासन: सड़कों पर तैनात होंगे 10 हजार पुलिसकर्मी, ड्रोन से होगी चप्पे-चप्पे की निगरानी, पांच अस्थायी बस स्टैंड बनाए गए

जयपुर 9 दिन पहले



कॉपी लिंक

राजस्थान में 26 सितंबर को होने वाले REET की तैयारियों को लेकर जयपुर जिला प्रशासन ने कमर कस लिया है। पूरे प्रदेश में करीब 4 हजार सेंटर बनाए गए हैं। सबसे ज्यादा 592 सेंटर जयपुर में हैं। शांतिपूर्ण परीक्षा निपटाने के लिए राजधानी को 24 जोन में बांटा गया है। सड़क से लेकर सेंटर तक की सुरक्षा व्यवस्था चाक-चौबंद करने की तैयारियों को प्रशासन अंतिम रूप देने में जुट गया है। परीक्षा वाले दिन करीब 2 लाख 51 हजार अभ्यर्थियों के साथ ही उनके एक लाख से अधिक परिजनों के आने की संभावना है। जयपुर में रेलवे स्टेशन और सिंधी कैंप बस स्टैंड पर भीड़ से बचने के लिए शहर में 5 अस्थायी बस स्टैंड बनाए गए हैं।

जयपुर कलेक्टर अंतर सिंह नेहरा ने बताया कि परीक्षा के दौरान जयपुर बाजार से लेकर प्रमुख मार्ग तक की वीडियोग्राफी होगी। साथ ही, ड्रोन कैमरे से निगरानी की जाएगी। 10 हजार पुलिसकर्मी सड़क पर सुरक्षा व्यवस्था में लगाए जाएंगे। अगर कोई भी छात्र उपद्रव करता मिलता है, तो उसके खिलाफ कानूनी कार्रवाई के साथ ही उसे परीक्षा के लिए अयोग्य करार दिया जाएगा। इसके लिए जयपुर जिला प्रशासन ने शिक्षा विभाग को पत्र भी लिखा है।

REET की व्यवस्था की जानकारी देते अधिकारी।

भोजन, चाय नाश्ते के लिए इंदिरा रसोई के काउंटर लगाए

कलेक्टर ने बताया कि अभ्यर्थियों और उनके परिजनों के भोजन और चाय- नाश्ते का भी खास ख्याल रखा जाएगा। इसके लिए शहर के 24 भागों के अलग-अलग इलाके में इंदिरा रसोई के काउंटर लगाए जाएंगे। यहां न्यूनतम दर पर छात्र और उनके परिजन भोजन कर सकेंगे। रोडवेज के साथ ही निजी बसें भी राउंड द क्लॉक चलेंगी। जयपुर में अभ्यर्थियों के ठहरने के लिए 110 स्थानों पर धर्मशाला, मैरिज गार्डन और हॉस्टल की व्यवस्था की गई है। 1 दिन पहले आने वाले अभ्यर्थी ठहर कर आसानी से परीक्षा केंद्र तक पहुंच सकेंगे। शहर के सभी 24 भागों में सरकारी और निजी अस्पताल भी 24 घंटे खुले रहेंगे। उन्होंने कहा कि परीक्षा के दौरान बेवजह अपने घरों से बाहर न निकलें।

केंद्र तक जाने का साधन

अभ्यर्थियों को जयपुर लेकर आने वाली बसें रूट के अनुसार अस्थायी बस स्टैंड तक पहुंचेंगी। अभ्यर्थियों को उस क्षेत्र के आसपास के परीक्षा केंद्र तक पहुंचाने के लिए ई रिक्शा, ऑटो रिक्शा, मिनी बसें, टेम्पो व अन्य साधन उपलब्ध होंगे। किराया देकर अभ्यर्थी तत्काल परीक्षा केंद्रों पर पहुंच सकेगा।

एक परीक्षा केंद्र पर 6 पुलिसकर्मी रहेंगे तैनात

अतिरिक्त पुलिस कमिश्नर (लॉ एंड ऑर्डर) राहुल प्रकाश के अनुसार, जयपुर जिले में कुल 592 परीक्षा केंद्र हैं। इनमें 490 केंद्र जयपुर शहर कमिश्नरेट के क्षेत्र में आते हैं। प्रत्येक परीक्षा केंद्र पर दो पुलिस कॉन्स्टेबल, दो महिला कॉन्स्टेबल और दो होमगार्ड के जवान (कुल 6) का जाब्ता तैनात रहेगा। जयपुर कमिश्नरेट के पूर्व जिले में करीब 111, पश्चिम जिले में 223 परीक्षा केंद्र हैं। दक्षिण जिले में 103, सबसे कम उत्तर जिले में 53 परीक्षा केंद्र हैं। शांति व्यवस्था बनाए रखने के लिए विजिलेंस टीम भी बनाई गई है। इसमें करीब 100 पुलिस इंस्पेक्टर और सब इंस्पेक्टर हैं। शहर को 24 क्लस्टर में बांटा गया है। हर जोन में एक डीएसपी रैंक का अधिकारी रहेगा।

निजी बसों में भी फ्री यात्रा कर सकेंगे REET अभ्यर्थी:छात्रों को आईडी-एडमिट कार्ड साथ रखना होगा, सेंटर तक पेपर पहुंचने की वीडियोग्राफी; गड़बड़ी पर अधिकारी-कर्मचारी होंगे बर्खास्त