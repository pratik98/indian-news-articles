Hindi News

Local

Rajasthan

Pali

Slogans Raised Against Police administration Outside Raipur SDM Office, Demand To Arrest The Accused

दीपावास निवासी चंद्रसिंह रावत की मौत का मामला: रायपुर एसडीएम कार्यालय के बाहर की पुलिस-प्रशासन के खिलाफ नारेबाजी, आरोपी को गिरफ्तार करने की मांग

पाली एक घंटा पहले



कॉपी लिंक

रायपुर एसडीएम कार्यालय के बाहर प्रदर्शन करते रावत समाज के लोग।

रायपुर थाने के दीपावास गांव निवासी चंद्रसिंह रावत की हत्या के दर्ज मामले में नामजद आरोपी को गिरफ्तार करने सहित अन्य मांगों को लेकर शुक्रवार को बड़ी संख्या में मृतक के परिजन व रावत समाज के लोग एकत्रित हुए। उसके बाद रायपुर एसडीएम कार्यालय पहुंचे। जहां पुलिस-प्रशासन व रायपुर थाना प्रभारी मनोज राणा के खिलाफ जमकर नारेबाजी की तथा मांगों को लेकर ज्ञापन सौंप नामजद आरोपी को शीघ्र गिरफ्तार करने की मांग की।

रायपुर में ज्ञापन सौंपते हुए रावत राजपूत समाज के लोग।

इस दौरान ग्रामीणों ने कहा कि तीन माह से ज्यादा समय हो गया लेकिन पुलिस ने अभी तक आरोपी को गिरफ्तार क्यों नहीं किया। उन्होंने आरोप लगाया कि हत्या का नामजद आरोपी पप्पूगिरी को अधुसंधान अधिकारीउपअधीक्षक जैतारण सुरेश कुमार उसे विधि के अनुसार गिरफ्तार कर उसे न्यायालय में पेश नहीं कर रहे। उन्होंने जांच अधिकारी जैतारण डिप्टी सुरेश कुमार व उनके रीडर राजेन्द्र सीरवी पर पूछताछ के नाम पर धमकान के आरोप लगाया। इसके साथ ही रायपुर के पूर्व थानाप्रभारी मनोज राणा पर हत्या के मामले को मर्ग में दर्ज करने का आरोप लगाया। इस दौरान बड़ी संख्या में रावत राजपूत समाज के लोग व मृतक के परिजन मौजूद रहे।

ज्ञात रहे कि 22 जून 2021 की रात को दीपावास निवासी 40 वर्षीय चंद्रसिंह पुत्र नैनूसिंह रावत का शव दीपावास बांध के दूसरी तरफ बने खेत में संदिग्ध स्थिति में मिला था। मामले में पुलिस ने मर्ग दर्जकर जांच शुरू की। परिजनों ने हत्या होने की बात कही तथा नामजद रिपोर्ट दी। जिसमें लेकिन पुलिस द्वारा अपराधी को नहीं पकड़ने एवं हत्या के आरोपी को बचाने का आरोप लगाया। इसको लेकर मृतक परिजन व ग्रामीण जोधपुर जाकर आईजी से मिले। उनके निर्देश पर एसपी पर पप्पूगिरी पुत्र रामगिरी गोस्वामी के खिलाफ हत्या का मामला दर्ज किया गया। पुलिस अधीक्षक देवली का बाड़िया गए थे तथा मौका देखा था।

ज्ञापन में यह रखी मांगें

- पूर्व थानाधिकारी रायपुर मनोज राणा को खिलाफ 166ए का मुकदमा दर्ज हो।

- हत्या के आरोपी पप्पूगिरी को तुंरत कानून के अनुसार गिरफ्तारी दशाई जाए तथा न्यायालय में पेश कर आगे कार्रवाई की जाए।

- डिप्टी सुरेश कुमार सीओ जैतारण के रीडर राजेन्द्र सीरवी के विरूद्ध मृतक की पत्नी के साथ छेड़छाड़, मारपीट एवं लज्जा भंग का मुकदमा दर्ज किया जाए।

- आरोपी पप्पूगिरी के विरूद्ध कोई ठोस दस्तावेजों के साथ मुकदमे का खुलासा किया जाएI