Hindi News

Madhurima

It Is Better If The Entry Of Cockroaches Is Prohibited In The House And Mobile Facility Can Also Cause Trouble, So Be Alert.

समाधान- तकनीक: घर में कॉकरोच का प्रवेश निषेध ही रहे तो बेहतर है और मोबाइल सुविधा से मुसीबत भी बन सकता है इसलिए सतर्क रहें

पूजा लड्ढा, प्रणव भास्कर तिवारी, प्रोग्राम मैनेजर, द डायलॉग 13 घंटे पहले



कॉपी लिंक

घर में कॉकरोच का प्रवेश निषेध ही रहे...

सितंबर- अक्टूबर के महीने तक भी घरों में नमी बनी ही रहती है। धूप न मिलने से दीवारों और फर्नीचर में सीलन बनी रहती है। कॉकरोच ऐसी जगहों की फिराक में रहते हैं। ख़ासतौर पर रसोई को कॉकरोच मुक्त रखना हर स्त्री की प्राथमिकता होती है। कॉकरोच को भगाना इतना भी मुश्किल नहीं है। आपके निकट ही कई ऐसी चीज़ें हैं, जिनके उपयोग से कॉकरोच की समस्या से छुटकारा पा सकते हैं।

लहसुन-प्याज़ का घोल...

बराबर मात्रा में लहसुन-प्याज और एक चम्मच काली मिर्च का पेस्ट बना लें। इसमें पानी मिला दें। इस घोल को स्प्रे बोतल में भरकर रख लें। रात में सोने से पहले घोल को उन जगहों पर छिड़कें, जहां से कॉकरोच आते हैं जैसे बाथरूम में जल निकासी के स्थान पर, किचन में सिंक के नीचे और घर में अन्य नमी वाले स्थान पर दो-तीन रात्रि छिड़काव करें।

नींंबू पानी का पोंछा...

नींबू में एंटी-पैथोजेनिक गुण पाए जाते हैं जो कि कॉकरोच को घर से दूर रखने में सहायक हैं। पोंछा लगाने के लिए आप जो पानी लेते हैं, उसमें दो नींबू निचोड़कर डाल दें और घर में पोंछा लगाएं। ऐसा करने से घर के किसी भी कोने में कॉकरोच नहीं रहेंगे।

बेकिंग सोडा और चीनी...

दो बड़े चम्मच बेकिंग सोडा और एक बड़ा चम्मच शक्कर को मिलाकर उन स्थानों पर रख दें, जहां से कॉकरोच घर में प्रवेश करते हों। चीनी के प्रति आकर्षित होकर कॉकरोच मिश्रण के निकट आएंगे और बेकिंग सोडा जैसे ही उनके शरीर में प्रवेश करेगा, वे समाप्त हो जाएंगे। यह तरक़ीब बहुत प्रभावशाली है और इससे घर के किसी सदस्य को भी कोई हानि नहीं पहुंचेगी।

लहसुन की कली...

कॉकरोच लहसुन की गंध को सहन नहीं कर पाते हैं। आप उन स्थानों पर लहसुन की कलियां रखें, जहां से वे घर में प्रवेश करते हों या जल-निकासी का कोई खुला स्थान हो। लहसुन की कलियों के छिलके निकालकर उन्हें तवे पर सेंक लें और फिर उन्हें रख दें।

इन बातों का रखें ध्यान

— आप चाहते हैं कि कॉकरोच आपके घर से दूर ही रहें तो ज़रूरी है कि आप रात में बर्तन जूठे न रखें। जूठे बर्तनों से कॉकरोच की आबादी बढ़ती है। बर्तनों की जूठन को हटाकर डस्टबिन में डाल दें और उसमें कॉकरोच रोधी स्प्रे कर दें। फिर बर्तनों में पानी भरकर रख दें।

— दीवारों में कहीं छेद हैं तो सफेद सीमेंट से उन्हें अच्छे से भर दें ताकि कॉकरोच का आना-जाना वहां से न हो सके।

मोबाइल सुविधा से मुसीबत भी बन सकता है...

एटीएम कार्ड के पिन से लेकर आधार कार्ड की फोटो तक, सारी जानकारी हमारे फ़ोन में रहती है। हर ऑनलाइन ट्रांज़ैक्शन का ओटीपी भी तो फ़ोन पर ही आता है। अब चाहे ट्रेन का टिकट हो या अस्पताल का बिल, सब बैठे-बिठाए मोबाइल से जमा हो जाता है। हम ना जाने क्या-क्या सर्च करते हैं, किन वेबसाइट्स को पढ़ते-देखते हैं। इस कारण अपनी निजी जानकारी भी दे बैठते हैं। ऐसे मंे अपना फ़ोन सुरक्षित रखना अनिवार्य है, ताकि किसी समस्या में पड़ने से बचा जा सके। - अपनी निजता आख़िर अपने ही हाथ मंे होती है। हर क़दम पर ध्यान हमें ही देना पड़ेगा। किसी भी वेबसाइट पर जाने से पहले देखें िक क्या उसके यूआरएल पर ‘https’ आगे लगा है? https दर्शाता है कि यह वेबसाइट सुरक्षित है। - अगर किसी बैंकिंग एप पर पासवर्ड लगा रहे हैं तो पासवर्ड भी ऐसा हो जिसका आसानी से अनुमान ना लगाया जा सके। हर जगह एक ही पासवर्ड ना इस्तेमाल करें। - अगर मुमकिन हो तो ‘पासवर्ड मैनेजर’ एप का इस्तेमाल करें। यदि पासवर्ड याद रखने में समस्या आती है तो सभी पासवर्ड एक डायरी में लिखकर रखें। लिखने के लिए प्रतीकों का इस्तेमाल कर सकते हैं। - मैसेजिंग एप और गैलरी जैसी महत्वपूर्ण एप्स जहां आपकी निजी जानकारी और तस्वीरें रहती हैं, उन पर अलग से पासवर्ड भी लगाएं। - किसी अप्रिय स्थिति में फोन लॉक रह जाने से घरवालों को कोई कैसे संपर्क करेगा, अगर इसका डर है, तो फोन को लॉक करने के बजाय एप्स लॉक करने की आदत डालें। इसके अलावा एक काग़ज़ पर अपने परिजन का नाम, नंबर लिखकर अपने फ़ोन के कवर मंे रख सकते हैं। - किसी भी मैसेज पर आई हुई वेबसाइट पर कभी भी बिना जांचे परखे क्लिक ना करें, और बैंक विवरण तो क़तई ना दंे। - इंटरनेट बैंकिंग के वक़्त भी अपनी बैंक की वेबसाइट टाइप करें, गूगल सर्च करके ना जाएं। बहुत से हैकर झूठी वेबसाइट पर आपके अकाउंट डीटेल्स दर्ज कराकर आपका अकाउंट ख़ाली कर सकते हैं। - किसी भी वेबसाइट पर सब्सक्राइब करते वक़्त कभी भी सारी कुकीज़ (छोटी विंडो खुलती है जिस पर accept or deny या allow or block आदि लिखा होता है) को स्वीकार ना करें। पहले कुकीज़ के बारे मंे पढ़ें और फिर केवल अनिवार्य कुकीज़ को ही स्वीकार करें। - कभी भी मुफ्त में मूवी या कोई सीरियल देखने के चक्कर मे इंटरनेट पर पायरेसी को बढ़ावा देनी वाली वेबसाइट्स, जो ग़ैर-क़ानूनी तौर से मूवी दिखाती हैं उन्हें मत खोलिए। ऐसी वेबसाइट पर बहुत से विज्ञापन आते हैं जिन्हें अगर आप बंद करने जाएं तो कोई दूसरी वेबसाइट खुल जाती है, जो आपका डाटा चोरी कर सकती है या आपके फ़ोन व लैपटॉप पर वायरस भेज उसको हैक कर सकती है।