Hindi News

Db original

Dainik Bhaskar Photo Story : Prime Minister Narendra Modi Is In America For Three Days Trip, Look How He Appears In Each Us Visits.

15 तस्वीरों में मोदी के अनोखे अंदाज: कोरोना की एंट्री के साथ PM ने दाढ़ी बढ़ानी शुरू की, बंगाल चुनाव के पहले 'गुरुदेव' जैसे दिखे, अब अमेरिकी दौरे के लिए फिर बदला लुक

नई दिल्ली 7 दिन पहले



कॉपी लिंक

वीडियो

प्रधानमंत्री नरेंद्र मोदी का अपना एक अलग अंदाज है, अलग अपीयरेंस और स्टाइल है। वे अपने यूनीक लुक और पहनावे को लेकर अक्सर चर्चा में रहते हैं। कई बार तो लोगों को चौंका भी देते हैं। जब वे गुजरात के मुख्यमंत्री थे तब भी और फिर प्रधानमंत्री बनने के बाद भी अलग-अलग मौकों पर वे अपने खास अंदाज में नजर आए हैं।

हाल ही में जब PM मोदी ने अमेरिका रवाना होने के बाद अपने सोशल मीडिया अकाउंट से एक तस्वीर शेयर की तो सबका ध्यान उसकी तरफ खुद-ब-खुद चला गया। कोरोना के बाद से ही लंबी दाढ़ी में नजर आने वाले मोदी ने अब अपनी दाढ़ी ट्रिम करा ली है। जिसको लेकर एक बार फिर से उनके लुक की चर्चा होने लगी है।

पिछले 18 महीने के दौरान प्रधानमंत्री मोदी ने कैसे अपना लुक बदला है, इसके पहले वे जब-जब अमेरिका गए हैं, तब किस अंदाज और पहनावे में नजर आए हैं। आइए एक-एक करके हम 15 तस्वीरों के जरिए इसे समझने की कोशिश करते हैं। पहले बात, हाल के दिनों में मोदी के बदले अंदाज की करते हैं...

यह तस्वीर 5 अप्रैल 2020 की है। देश में कोरोना महामारी विकराल रूप ले रही थी। देश में चारों तरह निगेटिविटी का माहौल था। तब मोदी ने देशवासियों से रात 9 बजे कोरोना योद्धाओं के सम्मान में लाइट जलाने का आग्रह किया था। उस दौरान मोदी धोती-कुर्ते में नजर आए थे।

यह तस्वीर पिछले साल की है जब देश में कोरोना के आंकड़े बढ़ रहे थे, प्रधानमंत्री ने इसको लेकर टोटल लॉकडाउन की घोषणा की थी। तस्वीर में वे कोविड की रोकथाम को लेकर देश को संबोधित कर रहे हैं। उनका लुक बदला-सा नजर आ रहा है, उनकी दाढ़ी हल्की बढ़ी हुई दिख रही है।

साल 2019 के नवंबर में सुप्रीम कोर्ट ने अयोध्या के राम मंदिर को लेकर फाइनल फैसला सुनाया था। इसके बाद 5 अगस्त 2020 को अयोध्या में भूमि पूजन किया गया। इस मौके पर प्रधानमंत्री मोदी भी अयोध्या पहुंचे थे। तब दाढ़ी थोड़ी और बढ़ी हुई थी।

यह तस्वीर 26 दिसंबर 2020 की है। प्रधानमंत्री नरेंद्र मोदी ने अपने सोशल मीडिया अकाउंट से यह तस्वीर शेयर की थी जिसमें उन्होंने बताया था कि वे जम्मू-कश्मीर के भाई बहनों के एक कार्यक्रम में शामिल होने जा रहे हैं। इस तस्वीर के बाद से ही मोदी के टैगोर लुक को लेकर चर्चा होने लगी थी। कुछ लोगों ने इसे बंगाल चुनाव से भी जोड़ा था।

मोदी अपने खास अंदाज के लिए जाने जाते हैं। 1 मार्च 2021 को जब वह कोरोना वैक्सीन की पहली डोज लेने के लिए AIIMS पहुंचे तो उनके कंधे पर असम का गमछा था। इसे 2021 के असम चुनाव से भी जोड़कर देखा गया। पुडुचेरी-केरल की नर्स ने PM मोदी को वैक्सीन लगाई थी।

चलिए अब प्रधानमंत्री मोदी के अब तक के अमेरिका दौरे के उनके खास अंदाज को देखते हैं...

अभी प्रधानमंत्री नरेंद्र मोदी तीन दिन के अमेरिका दौरे पर हैं। बुधवार को अमेरिका की राजधानी वॉशिंगटन डीसी पहुंचने के बाद मोदी ने वहां रहने वाले भारतीय समुदाय के लोगों से मुलाकात की। तस्वीर में मोदी प्रवासी भारतीय महिलाओं के साथ नजर आ रहे हैं।

बुधवार को अमेरिका के दौरे पर रवाना होने के बाद प्रधानमंत्री मोदी ने यह तस्वीर सोशल मीडिया पर शेयर की। तस्वीर में मोदी कुछ डॉक्युमेंट पढ़ते नजर आ रहे हैं। खास बात यह है कि इस बार मोदी ने अपनी दाढ़ी ट्रिम कराई है। उनकी दाढ़ी हल्की छोटी नजर आ रही है। कोरोना के बाद से उन्होंने लंबी दाढ़ी रखी थी।

साल 2014 के लोकसभा चुनाव में भाजपा को पूर्ण बहुमत मिला और नरेंद्र मोदी प्रधानमंत्री बने। 25 सितंबर से 1 अक्टूबर के बीच मोदी ने अमेरिका का दौरा किया। इस दौरान 28 सितंबर को उन्होंने अमेरिका के मेडिसन स्क्वायर में प्रवासी भारतीयों को संबोधित किया था। तब मोदी हल्के क्रीम कलर के कुर्ते और केसरिया जैकेट में नजर आए थे।

साल 2015 में सितंबर के अंत में प्रधानमंत्री मोदी दूसरी बार अमेरिका पहुंचे। इस दौरान 28 सितंबर को वे फेसबुक के दफ्तर पहुंचे। तब फेसबुक के फाउंडर मार्क जुकरबर्ग के साथ अपने बचपन के दिनों को याद करते हुए मोदी भावुक हो गए थे। उन्होंने कहा था कि गरीबी के चलते उनकी मां को दूसरे के घरों में बर्तन मांजने पड़ते थे। तब मोदी सफेद शर्ट और ब्लैक जैकेट में नजर आए थे।

प्रधानमंत्री बनने के बाद तीसरी बार नरेंद्र मोदी 31 मार्च 2016 को अमेरिका पहुंचे। राजधानी वॉशिंगटन डीसी में उनका जोरदार स्वागत किया गया। वे यहां प्रवासी भारतीयों से भी मिले। इस दौरान मोदी सफेद शर्ट के ऊपर ब्लू जैकेट पहने नजर आए। उन्होंने कंधे पर एक शॉल भी डाल रखी थी, इस बार उनकी हेयर स्टाइल पहले से बदली दिख रही थी।

साल 2016 में जून की शुरुआत में मोदी एक बार फिर अमेरिका पहुंचे। तस्वीर में प्रधानमंत्री के साथ अमेरिका के तत्कालीन राष्ट्रपति बराक ओबामा नजर आ रहे हैं। इसमें मोदी फुल कुर्ता पाजामा में नजर आ रहे हैं। ऊपर से उन्होंने हल्का ऑलिव ग्रीन कलर का जैकेट पहन रखा है।

यह तस्वीर 25 जून 2017 की है। तब प्रधानमंत्री नरेंद्र मोदी 5वीं बार अमेरिका पहुंचे थे। उन्होंने अमेरिका की राजधानी वॉशिंगटन डीसी में भारतीय समुदाय के लोगों को संबोधित किया था। तब मोदी ब्राउन कलर के कोट पैंट में नजर आए थे।

अमेरिका दौरे के दौरान मोदी और ट्रम्प की दोस्ती खासी चर्चा में रही है। दोनों जब भी मिले हैं काफी गर्मजोशी से मिले हैं। 26 जून 2017 को मोदी ने ह्वाइट हाउस में अमेरिका के तत्कालीन राष्ट्रपति डोनाल्ड ट्रम्प से मुलाकात की थी। उस वक्त अमेरिका की फर्स्ट लेडी मेलानिया ट्रम्प भी वहां मौजूद थीं। मोदी ब्लैक कोट पैंट में नजर आए थे।