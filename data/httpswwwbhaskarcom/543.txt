Hindi News

Local

Uttar pradesh

Varanasi

Copies Of Gandhi's Historic BHU Speech And Resignations Of Professors Participating In The Non cooperation Movement Were Seen In Ramnagar, Varanasi.

वाराणसी...शास्त्री जी के घर में सहेजी गईं बापू की यादें: गांधी के समर्थन में वाराणसी के प्रोफेसर के इस्तीफे और BHU भाषण की दिखी कॉपियां; इन 10 तस्वीरों में देखें विरासत

वाराणसी 20 मिनट पहले



कॉपी लिंक

वाराणसी के रामनगर स्थित शास्त्री स्मृति भवन के संग्रहालय में काफी लोग जुटे।

वाराणसी में रामनगर स्थित पूर्व प्रधानमंत्री लाल बहादुर शास्त्री के आवास पर राष्ट्रपिता महात्मा गांधी की यादों को सहेजा गया। वहीं इस शास्त्री स्मृति भवन के संग्रहालय में देश प्रेम की भावना से ओतप्रोत होकर गांधी व शास्त्री जयंती मनाई गई। उन दोनों विभूतियों के जीवन पर आधारित अभिलेख और छायाचित्र प्रदर्शनी का आयोजन किया गया। दीपांजलि और पुष्पांजलि के साथ कार्यक्रम का उद्घाटन डॉ. लक्ष्मण आचार्य द्वारा किया गया। इस दौरान अभिलेख प्रदर्शनी, भजन और संगोष्ठी भी आयोजित हुई, जिसमें सैंकड़ों लोग तिरंगा झंडा लिए गाते-झूमते नजर आए।

वाराणसी स्थित शास्त्री स्मृति भवन के संग्रहालय गांधी-शास्त्री स्मृतियों पर एग्जीबिशन को देखकर लोग गौरवान्वित हो उठे।

लोगों ने पढ़ी सत्याग्रह की प्रतियां

महात्मा गांधी से संबंधित अभिलेखों को लोगों ने खूब पसंद किया और टकटकी लगाए पूरा लिख पढ़ने के बाद ही आगे बढ़े। इन अभिलेखों में महात्मा गांधी द्वारा काशी हिंदू विश्वविद्यालय में दिया गया भाषण, असहयोग आंदोलन में भाग ले रहे BHU के प्रोफेसरों के इस्तीफे की कॉपियां, वाराणसी में बिकी सत्याग्रह समाचार से जुड़ी प्रतियां, सविनय अवज्ञा में भाग लेने वाले छात्रों के बारे में जानकारियां दी गईं।

वाराणसी स्थित शास्त्री स्मृति भवन के संग्रहालय में लगाए बए गांधी जी के अभिलेख।

वहीं अभिलेख के दूसरे भाग में महात्मा गांधी और शास्त्री जी दोनों से संबंधित एग्जीबिशन लगाई गई।

वाराणसी स्थित शास्त्री स्मृति भवन के संग्रहालय में शास्त्री जी स्मृतियां।

इस अभिलेख प्रदर्शनी का संयोजन डॉ. हरेंद्र नारायण सिंह ने किया। वहीं आयोजन में महात्मा गांधी के प्रिय भजनों का गायन डॉ पंकज शर्मा ने किया।

लाल बहादुर शास्त्री इसी जगह पर चारपाई पर सोते थे।

भजन के बाद संगोष्ठी में साहित्यकार डॉ. नीरजा माधव ने महात्मा गांधी को किसान और शास्त्री जी को किसान के साथ जवान का उद्धारक बताया।

वाराणसी स्थित शास्त्री स्मृति भवन के संग्रहालय में गांधी जी के अभिलेख।

उनके जवान-किसान के नारों को भी याद किया गया। कहा कि गांव की संस्कृति और अर्थव्यवस्था का आधार ही किसान है और यही बात एक नगर को मजबूती देता है।

वाराणसी स्थित शास्त्री स्मृति भवन के संग्रहालय में शास्त्री जी का भोजन यहीं पर बनता था।

डॉ. माधव ने कहा कि सैनिक राष्ट्र को सुरक्षा प्रदान कर उसे वह परिस्थिति प्रदान करता है जिससे राष्ट्र का विकास हो।

गांधी जी का सहयोग देने के लिए मालवीय जी ने प्रोफेसरों को चिट्ठी लिखकर अपील की।

वाराणसी स्थित शास्त्री स्मृति भवन के संग्रहालय में रखी लाल बहादुर शास्त्री की कुर्सी।

वाराणसी स्थित शास्त्री स्मृति भवन के संग्रहालय में लाल बहादुर शास्त्री की पत्नि ललिता शास्त्री की प्रतिमा।

गांधी और शास्त्री दोनों के विचार का प्रथम बिंदु किसान है। इस दौरान संयोजन व अतिथियों का स्वागत क्षेत्रीय पुरातत्त्व अधिकारी डॉ. सुभाष चंद्र यादव और कार्यक्रम का संचालन डॉ. सुजीत चौबे द्वारा किया गया। वहीं प्रो. श्रद्धानंद, डॉ. अवध नारायण त्रिपाठी, मनोज श्रीवास्तव, सुमन श्रीवास्तव, सरोजनी महापात्र, डॉ. राजीव जायसवाल, डॉ. शोभना नार्लीकर आदि मौजूद रहे।