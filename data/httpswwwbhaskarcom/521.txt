Hindi News

Local

Punjab

Ludhiana

If You Got Upset In The Private Bus Running From Delhi, Then Told Raja Vading And Kejriwal A Big Thing

बस से अरविंद केजरीवाल और राजा वडिंग के लिए लाइव: दिल्ली से चली प्राइवेट बस में परेशान हुआ समाजसेवी, लुधियाना बस स्टैंड में हुई मारपीट; फेसबुक पर बयां की परेशानी

लुधियाना 36 मिनट पहले लेखक: दिलबाग दानिश



कॉपी लिंक

मलेरकोटला के युवक की तरफ से शेयर की गई वीडियो।

दिल्ली के कश्मीरी गेट से लुधियाना के लिए प्राइवेट बस में सफर के लिए चढ़े मलेरकोटला के समाज सेवी को बस चालकों ने पूरी रात परेशान किया। जैसे ही वह सुबह लुधियाना पहुंचा तो सोशल मीडिया पर लाइव हो गया और पूरा घटना क्रम वीडियो में कह डाला। उसने लाइव के दौरान दिल्ली के मुख्यमंत्री अरविंद केजरीवाल और प्रदेश के नव नियुक्त परिवहन मंत्री अमरिंदर सिंह राजा वडिंग को संबोधित होते हुए कहा कि वह ट्रांसपोर्ट माफिया की असलियत दिखाने के लिए यह वीडियो बना रहा है। जैसे ही वह बस स्टैंड लुधियाना पहुंचा तो उसके साथ बस स्टैंड और यहां के कुछ युवकों ने मारपीट भी की है।

मलेरकोटला के निवासी शहबाज हुसैन ने बताया कि वह दिल्ली में किसी मीटिंग में शामिल होने के लिए गया था। वापसी पर वह कश्मीरी गेट से एक प्राइवेट केबिन बस में सवार हो गए। पहले तो उससे किराया ही 10 गुना अधिक मांगा जाने लगा, बाद में बस चालक 700 रुपए में लेकर आने को राजी हो गए। पहले तो बस ही 2 घंटे देरी से चलाई गई और दो लोगों के उनके केबिन में चार लोगों को घुसा दिया गया। विरोध करने पर उन्हें धमकाया गया। बाद में अपनी मन मर्जी के होटल में रोककर सबको महंगा खाना खाने को मजबूर किया गया। उनका कहना था कि बस में एक भी सवारी ऐसी नहीं थी जिसे परेशान ना किया गया हो। उनका कहना है कि वह समाज सेवी हैं ओर लोगों को हो रही परेशानी की वजह को मुख्यमंत्री दिल्ली अरविंद केजरीवाल और परिवहन मंत्री अमरिंदर सिंह राजा वडिंग को दिखाने के लिए ही वह लाइव हुए थे।

बसों में सफर कर जानकारियां जुटा रहे राजा वडिंग इस पर करें कार्रवाई

शहबाज हुसैन कहते हैं कि उन्होंने पिछले दिनों देखा है कि अरविंद केजरीवाल लोगों के लिए अच्छा सुशासन देने की बात कह रहे हैं और अमरिंदर सिंह राजा वडिंग बसों में सवार होकर लोगों की समस्या सुन रहे हैं। सबसे बड़ा माफिया दिल्ली से चलने वाली उक्त प्राइवेट बसों का है, जो सरकार को तो टैक्स का चूना लगा ही रहे हैं, बल्कि आम लोगों की जेब पर भी डाका मार रहे हैं। उसने अपील की है कि रोजाना सैकड़ों लोग इनकी जलालत और लूट का खामियाजा भुगत रहे हैं।

ट्रांसपोर्टरों ने कहा भले प्रधानमंत्री को बोल दो, कुछ नहीं होने वाला

शहबाज हुसैन कहते हैं कि जब उसने इसके खिलाफ आवाज उठाई और लुधियाना बस स्टैंड पर खड़े एक पुलिस मुलाजिम को बस के पास लेकर गए तो इनके सामने भी उनसे मारपीट की गई। वह कह रहे थे केजरीवाल और राजा वडिंग क्या भले प्रधानमंत्री को ले आओ कुछ नहीं होने वाला है। उसका कहना है कि अब अकेले लोगों को ही नहीं बल्कि देश के उच्च पदों पर बैठे प्रधानमंत्री, मुख्यमंत्री और अमरिंदर सिंह राजा वडिंग को भी ललकारा गया है।