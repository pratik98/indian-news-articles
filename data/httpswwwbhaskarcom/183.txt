Hindi News

Jeevan mantra

Jyotish

Aaj Ka Rashifal (Horoscope Today) | Daily Rashifal (28th September 2021), Daily Zodiac Forecast: Singh Rashi, Kanya, Aries, Taurus, Gemini Cancer Libra, And Other Signs

28 सितंबर का राशिफल: मेष, वृष, मिथुन और कर्क राशि वालों के करियर के लिए अच्छा दिन; सिंह और कुंभ वालों को धन लाभ के योग

5 दिन पहले



कॉपी लिंक

6 राशियों पर रहेगा सितारों का मिला-जुला असर, लापरवाही से बचना होगा मकर और मीन राशि वाले लोगों को

28 सितंबर के ग्रह-नक्षत्र 6 राशियों के लिए शुभ है। कुछ राशियों के लिए मंगलवार फायदे वाला दिन रहेगा। एस्ट्रोलॉजर डॉ. अजय भाम्बी का कहना है कि आज मेष राशि वाले लोगों के लिए दिन अच्छा है। करियर संबंधी अच्छी खबर मिल सकती है। वृष राशि वालों को कोई उपलब्धि हासिल होने वाली है। पदोन्नति के मौके भी मिल सकते हैं। आज के सितारे मिथुन राशि वालों को नई उपलब्धियां दिला सकते हैं। कर्क राशि वालों को किसी प्रभावशाली इंसान की मदद मिलेगी और इससे कार्यक्षेत्र में स्थिति भी बेहतर होगी। सिंह राशि वाले लोगों को अच्छी खबर और रुका हुआ पैसा मिलने के योग हैं। साथ ही कुंभ राशि वाले लोगों के लिए बिजनेस में दिन अच्छा रहेगा। इनके अलावा कन्या, तुला, वृश्चिक, धनु, मकर और मीन राशि वाले लोगों पर सितारों का मिला-जुला असर रहेगा।

एस्ट्रोलॉजर डॉ. अजय भाम्बी के मुताबिक 12 राशियों का फल

मेष - पॉजिटिव- आज का दिन मन मुताबिक रुचि पूर्ण गतिविधियों में व्यतीत होगा। जिससे आप अपने आपको पुनः ऊर्जा से भरपूर महसूस करेंगे। विद्यार्थियों को करियर से संबंधित कोई शुभ समाचार प्राप्त हो सकता है।

नेगेटिव- परंतु ध्यान रखें कि आपके कुछ महत्वपूर्ण काम छूट भी सकते हैं। इसलिए लापरवाही ना बरतें तथा अपनी दिनचर्या को व्यवस्थित बनाना जरूरी है। कोई भी बड़ा निवेश करने से पहले उसके बारे में पूरी जानकारी अवश्य हासिल कर ले।

व्यवसाय- कार्यक्षेत्र में हर काम निगरानी रखना जरूरी है। मेहनत के अनुरूप उचित परिणाम तो हासिल नहीं होंगी, लेकिन अत्यधिक व्यस्तता बनी रहेगी। पार्टनरशिप संबंधी बिजनेस में परिस्थितिया अनुकूल रहेंगी।

लव- पति-पत्नी के मधुर रहेंगे। परंतु प्रेम प्रसंगों में पारदर्शिता रखना अति आवश्यक है। छोटी सी गलतफहमी की वजह से अलगाव जैसी स्थिति उत्पन्न हो सकती हैं।

स्वास्थ्य- मानसिक और शारीरिक थकान रहेगी। सकारात्मक गतिविधियों में अपना समय व्यतीत करें तथा व्यवस्थित दिनचर्या रखें।

भाग्यशाली रंग- हरा, भाग्यशाली अंक- 6

वृष - पॉजिटिव- आज आपको कोई उपलब्धि हासिल होने वाली है। लोगों की परवाह ना कर के अपने कार्यों पर ध्यान दें। किसी जरूरतमंद मित्र की सहायता करके आपको आत्मिक खुशी मिलेगी। किसी नजदीकी रिश्तेदार के यहां जाने का आमंत्रण भी मिलेगा।

नेगेटिव- आज प्रॉपर्टी अथवा वाहन से संबंधित किसी भी कार्य को स्थगित रखें। क्योंकि इस समय ग्रह गोचर इन कार्यों के लिए पक्ष में नहीं है। किसी भी मुश्किल समय में मन को संयमित रखना जरूरी है। घर के बड़े बुजुर्गों की राय पर भी अवश्य ध्यान दें।

व्यवसाय- बिजनेस में लगभग ज्यादातर काम बिना रुकावट के पूरे हो जाएंगे। पैसों की वजह से जो काम रूके थे। आज फिर से शुरू हो जाएंगे। नौकरीपेशा लोग अपने कामों को लेकर पूरी तरह जिम्मेदार रहें। पदोन्नति के मौके मिल रहे हैं।

लव- घर का वातावरण सौहार्दपूर्ण रहेगा। किसी विपरीत लिंगी मित्र से अचानक मुलाकात होने से मन प्रफुल्लित तथा खुश रहेगा।

स्वास्थ्य- डायबिटीज तथा ब्लड प्रेशर से संबंधित लोग बिल्कुल भी लापरवाही ना बरतें। अपना रूटीन चेकअप अवश्य करवाएं। और उचित इलाज ले।

भाग्यशाली रंग- लाल, भाग्यशाली अंक- 2

मिथुन - पॉजिटिव- घर में किसी अविवाहित सदस्य के विवाह संबंधी प्रस्ताव आने की संभावना है। प्रतिष्ठित लोगों से मुलाकात लाभदायक और सम्मानजनक रहेगी। आज ग्रहों की स्थिति नई उपलब्धियां दिला सकती हैं। जो कि आपके लिए बहुत ही फायदेमंद साबित होगी।

नेगेटिव- आज खर्चा की अधिकता रहेगी। नकारात्मक प्रवृत्ति के लोगों से दूरी बनाकर रखें, अन्यथा आप अपने लक्ष्य से भटक सकते हैं। कभी-कभी आपका अहम और क्रोध वाला स्वभाव परिस्थितियों को दूषित कर देता है, इस बात का विशेष ध्यान रखें।

व्यवसाय- आप काबिलियत से अपने कार्यक्षेत्र में बदलाव लाने की कोशिश करेंगे और सफल भी होंगे। नए ऑर्डर और एग्रीमेंट मिल सकते हैं। सरकारी नौकरी करने वाले लोगों का कामकाज ज्यादा रहेगा।

लव- व्यस्तता के चलते जीवनसाथी का परिवार के प्रति पूर्ण समर्पण रहेगा। जिससे घर का माहौल खुशनुमा रहेगा। आपसी संबंधों में भी नजदीकियां बढ़ेगी।

स्वास्थ्य- स्वास्थ्य ठीक रहेगा। सिर्फ अत्यधिक कार्यभार की वजह से कभी-कभी चिड़चिड़ापन आ सकता है। अपने व्यवहार को सहज बनाकर रखें।

भाग्यशाली रंग- क्रीम, भाग्यशाली अंक- 9

कर्क - पॉजिटिव- अपनी महत्वपूर्ण योजनाओं को फलीभूत करने के लिए उचित समय है। पूरे आत्मविश्वास के साथ अपनी आर्थिक नीतियों पर काम करें। आपको अवश्य ही बेहतरीन परिणाम हासिल होंगे। सामाजिक गतिविधियों में भी आप का उचित समय व्यतीत होगा।

नेगेटिव- यह समय अपनी क्षमताओं का भरपूर उपयोग करने का है। इसलिए दोस्तों के साथ तथा व्यर्थ के घूमने फिरने में अपना समय नष्ट ना करें। अचानक ही खर्चों की स्थिति बनेगी। इसलिए फिजूलखर्ची पर नियंत्रण रखना जरूरी है।

व्यवसाय- किसी प्रभावशाली और अनुभवी इंसान की मदद से आपके कार्यक्षेत्र में स्थिति बेहतरीन बनेगी। इनकम धीमी होगी। वर्तमान गतिविधियों का शुभ परिणाम आने वाले दिनों में जल्दी ही मिलेगा।

लव- जीवनसाथी की सलाह लेना आपके कामों में फायदेमंद रहेगा। आपसी संबंधों में भी नजदीकियां बढ़ेंगी। प्रेम संबंधो में भी गहराई बढ़ेगी।

स्वास्थ्य- घर के किसी वरिष्ठ सदस्य के स्वास्थ्य संबंधी परेशानी को लापरवाही में ना ले। तथा तुरंत इलाज करवाए।

भाग्यशाली रंग- गुलाबी, भाग्यशाली अंक- 8

सिंह - पॉजिटिव- आज कोई शुभ समाचार मिलने से अपने अंदर विश्वास और एक नई ऊर्जा महसूस करेंगे। राजकीय संपर्क भी आपके लिए फायदेमंद साबित होंगे। कोई महत्वपूर्ण यात्रा से संबंधित योजना भी बन सकती हैं।

नेगेटिव- परिवार के किसी सदस्य के वैवाहिक जीवन में तनाव उत्पन्न होने से चिंता रहेगी। बाहरी व्यक्तियों का अपने घर पर किसी भी प्रकार का हस्तक्षेप ना होने दें। शांतिपूर्ण तरीके से उनका मार्गदर्शन करने का प्रयास करें।

व्यवसाय- बिजनेस में कर्मचारियों के साथ उचित तालमेल रखना जरूरी है। इससे उचित व्यवस्था बनी रहेगी। रुका हुआ पैसा मिलने की पूरी संभावना है। इसलिए कोशिश करते रहें। नौकरी में ट्रांसफर संबंधी गतिविधियां रुकी रहेंगी।

लव- पति-पत्नी के बीच किसी गलतफहमी की वजह से तनाव रह सकता है। शांतिपूर्ण तरीके से समस्या को सुलझाने का प्रयास करें। पारिवारिक वातावरण को खुशनुमा बनाने में मनोरंजन और शॉपिंग संबंधी प्रोग्राम भी अवश्य बनाएं।

स्वास्थ्य- सर्वाइकल और मांसपेशियों का दर्द दोबारा उठ सकता है। व्यायाम और योगा पर नियमित ध्यान दें।

भाग्यशाली रंग- केसरिया, भाग्यशाली अंक- 1

कन्या - पॉजिटिव- आज परिस्थितियां सामान्य है। परंतु वह आपके किसी सराहनीय काम की वजह से आपकी योग्यता और काबिलियत की घर और समाज में प्रशंसा होगी। विद्यार्थी वर्ग को किसी प्रोजेक्ट के प्रति मेहनत के उचित परिणाम मिलेंगे।

नेगेटिव- वित्तीय कामों में हिसाब किताब करते समय किसी प्रकार की गलती हो सकती है, इसलिए सावधानी रखना जरूरी है। किसी नजदीकी रिश्तेदार के साथ चल रही गलतफहमियां दूर होंगी। रिश्तो में फिर मधुरता आएगी।

व्यवसाय- कार्यक्षेत्र में मेन्युफैक्चर संबंधी कामों पर ज्यादा सावधानी रखने की जरूरत है। इस वक्त राजनीति से जुड़े लोगों के साथ संपर्क और ज्यादा मजबूत करें। चिटफंड संबंधित कंपनियों में किसी भी प्रकार का निवेश ना करें।

लव- कामकाज की वजह से आप अपने दांपत्य जीवन पर अधिक समय नहीं दे पाएंगे। परंतु फिर भी पति-पत्नी के संबंधों में मधुरता और सामंजस्य बना रहेगा।

स्वास्थ्य- असंतुलित आहार की वजह से गला खराब हो सकता है। साथ ही खासी जुकाम जैसी परेशानी भी रहेगी।

भाग्यशाली रंग- बादामी, भाग्यशाली अंक- 7

तुला - पॉजिटिव- दूसरों से मदद लेने की बजाय अपनी कार्य क्षमता और योग्यता पर ज्यादा भरोसा रखें। आपके लिए लाभदायक और खुशियों वाली स्थितियां बन रही है। आर्थिक स्थिति भी बेहतर रहेगी। दोस्तों के साथ भी मेल मिलाप रहेगा।

नेगेटिव- काम की अधिकता का असर आपको दिमागी और शारीरिक रूप से थका सकता है। इसलिए अपने काम में विश्वसनीय लोगों की भी सलाह अवश्य लें। बच्चों की गतिविधियों पर भी नजर रखना जरूरी है।

व्यवसाय- कार्यक्षेत्र में मेहनत के मुताबिक अच्छे नतीजे भी हासिल होंगे। किसी कर्मचारी की वजह से कोई दिक्कत हो सकती है। इसलिए सभी गतिविधियों पर नजर रखना जरूरी है। नौकरीपेशा लोगों को अपने काम के प्रति बहुत अधिक सावधानी रखने की आवश्यकता है।

लव- घर तथा व्यवसाय दोनों जगह उचित सामंजस्य बना रहेगा। परिवार के साथ मनोरंजन और आमोद प्रमोद संबंधी कामों में सुखद जीवन बीताएं।

स्वास्थ्य- काम के साथ-साथ सेहत का भी ध्यान रखना जरूरी है। थकान की वजह से सिर दर्द और माइग्रेन जैसी समस्या से जूझना पड़ सकता है।

भाग्यशाली रंग- नीला, भाग्यशाली अंक- 5

वृश्चिक - पॉजिटिव- आज ग्रह गोचर आपके पक्ष में है। थोड़ी सावधानी और आत्मविश्वास से अधिकतर काम सुचारू रूप से पूरे होते जाएंगे। युवा वर्ग को भी किसी प्रकार की उपलब्धि हासिल होने से मन में सुकून रहेगा।

नेगेटिव- किसी भी प्रकार की बातचीत अथवा व्यवहार करते समय उचित शब्दों का प्रयोग करें। अभद्र भाषा की वजह से रिश्ते बिगड़ सकते हैं। प्रॉपर्टी संबंधी किसी भी कार्य को आज स्थगित रखना उचित रहेगा।

व्यवसाय- जोखिम भरे कामों में रुचि ना लें। वर्तमान कार्यों पर ही अपना ध्यान लगाएं। इस समय काम की क्वालिटी को और अधिक बेहतर बनाने की जरूरत है, कोई ऑर्डर निरस्त होने की आशंका बन रही है। नौकरी में अधिकारियों के मार्गदर्शन में आप अपना टारगेट पूरा करने में सक्षम रहेंगे।

लव- पति-पत्नी के बीच संबंधों में मधुरता बनी रहेगी। विवाहेत्तर संबंधों से दूरी बना कर रखना आपके व्यक्तिगत जीवन के लिए उचित रहेगा।

स्वास्थ्य- थकान की वजह से नसों में दर्द और खिंचाव की शिकायत रहेगी। अपने स्वास्थ्य का उचित ध्यान रखें अन्यथा परेशानी बढ़ सकती है।

भाग्यशाली रंग- जामुनी, भाग्यशाली अंक- 4

धनु - पॉजिटिव- आज वित्तीय स्थिति में सुधार आएगा। किसी रिश्ते में नई शुरुआत करने के लिए समय अनुकूल है।

नेगेटिव- किसी पारिवारिक मसले को लेकर भाई बहनों के साथ कहासुनी हो सकती हैं। किसी भी अनिर्णय की स्थिति में घर के बुजुर्गों की सलाह अवश्य लें। फिजूलखर्ची से दूर रहे तथा उचित बजट बनाकर चलें।

व्यवसाय- बिजनेस में वर्तमान परिस्थितियों में सुधार की ज्यादा संभावना नहीं है। पैसों के लेन-देन में बहुत सावधान रहना होगा। नए काम की शुरुआत के लिए योजनाएं बना सकते हैं। नौकरी में नई संभावनाएं बनेगी।

लव- घर परिवार का वातावरण सुखद रहेगा। किसी विपरीत लिंगी मित्र के अचानक मिलने से आश्चर्यजनक प्रसन्नता महसूस होगी।

स्वास्थ्य- किसी प्रकार के इंफेक्शन और त्वचा संबंधी समस्या बढ़ सकती है। योग्य डॉक्टर से अपना इलाज करवाएं। आयुर्वेद का सहारा लेना भी उचित रहेगा।

भाग्यशाली रंग- ऑरेंज, भाग्यशाली अंक- 3

मकर - पॉजिटिव- आज किसी धार्मिक संस्था के प्रति आपका सेवा भाव तथा सहयोग करना आपको आत्मिक खुशी देगा। पैतृक प्रॉपर्टी संबंधी कोई मामला अटका है, तो वो आसानी से हल होने की संभावना है। परिवार के साथ शॉपिंग आदि कार्यों में भी उचित समय बीतेगा।

नेगेटिव- बाहरी व्यक्तियों अथवा दोस्तों की सलाह आपके लिए नुकसानदायक हो सकती हैं। इसलिए अपने काम से ही मतलब रखें और दूसरों के साथ ज्यादा विचार-विमर्श ना करें। दिखावे की वजह से फिजूलखर्ची भी नुकसान दे सकती है।

व्यवसाय- इस वक्त मार्केटिंग संबंधी कामों में अधिक ध्यान देना फायदेमंद रहेगा। अपने संपर्कों को भी और बढ़ाने की जरूरत है। जोखिम भरे कामों में पैसा न लगाएं। मेंटेनेंस संबंधी कामों पर भी खर्चा और बढ़ेगा।

लव- पति-पत्नी के बीच किसी पारिवारिक मुद्दे को लेकर तनाव रहेगा, परंतुु दूसरों से सलाह लेने की बजाय स्वयं ही सुलझाने का प्रयास करें तो ज्यादा बेहतर रहेगा।

स्वास्थ्य- वंशानुगत संबंधी रोग पुनः उठ सकता है । इसलिए लापरवाही ना बरतें तथा अपनी व्यवस्थित दिनचर्या रखें।

भाग्यशाली रंग- पीला, भाग्यशाली अंक- 8

कुंभ - पॉजिटिव- आज का दिन घर की सुख सुविधा संबंधी काम और जरूरत संबंधी चीजों की खरीदारी में बीतेगा। घर के बड़े बुजुर्गों का आशीर्वाद व स्नेह परिवार पर बना रहेगा। अधिकतर काम सुचारू रूप से पूरे होने से सुकून और राहत रहेगी।

नेगेटिव- संतान का मन मुताबिक रिजल्ट ना आने से टेंशन रह सकती है परंतु इस समय बच्चे का मनोबल बना कर रखना जरूरी है। दोपहर बाद परिस्थितियां कुछ विपरीत होंगी, इसलिए इस समय को धैर्य और संयम से व्यतीत करना ज्यादा उचित रहेगा।

व्यवसाय- बिजनेस में आपका प्रभाव बना रहेगा। कर्मचारियों से संबंध मधुर रहेंगे इस वजह से काम की उत्पादन क्षमता में इजाफा हो सकता है। इस समय माल की क्वालिटी पर ज्यादा ध्यान देना जरूरी है।

लव- वैवाहिक संबंध मधुर रहेंगे। प्रेम संबंधों में भी नजदीकियां बढ़ेंगी।

स्वास्थ्य- शारीरिक और मानसिक रूप से अस्वस्थ महसूस करेंगे। नकारात्मक प्रवृत्ति के लोगों से दूरी बनाकर रखें।

भाग्यशाली रंग- आसमानी, भाग्यशाली अंक- 8

मीन - पॉजिटिव- आज कोई विशेष कार्य सुचारु रुप से बनने से मन में सुकून रहेगा समाज सेवा संबंधी कार्यों में भी उचित समय बीतेगा। मेल-जोल बढ़ाने में भी कुछ समय बीताएं। ये संपर्क आपके लिए फायदेमंद साबित होंगे।

नेगेटिव- कोई शुभ समाचार मिलने से मन में नकारात्मक विचार आएंगे। चिंता न करें जल्दी ही आप इन पर काबू पा लेंगे। कुछ लोग जलन की भावना से आपकी आलोचना कर सकते हैं। हालांकि इसका आप पर कोई नकारात्मक असर नहीं पड़ेगा।

व्यवसाय- आज बाहरी गतिविधियों और मार्केटिंग संबंधी कामों में ज्यादा वक्त बीतेगा। कार्यक्षेत्र में भी किसी भी तरह की लापरवाही ना करें। वरना कर्मचारियों की वजह से कुछ नुकसान होने की आशंका है। नौकरीपेशा लोगों के स्थितियां अनुकूल बनी हुई है।

लव- विवाहित जीवन सुखमय रहेगा प्रेम संबंधों के मामले में तनाव की स्थितियां बनेंगी। एक दूसरे की भावनाओं का सम्मान करना जरूरी है।

स्वास्थ्य- स्वास्थ्य ठीक रहेगा। सिर्फ कार्यभार की वजह से थकान हावी हो सकती है। हालांकि आपके आत्मविश्वास और आत्मबल में कोई कमी नहीं आएगी।

भाग्यशाली रंग- पीला, भाग्यशाली अंक- 9