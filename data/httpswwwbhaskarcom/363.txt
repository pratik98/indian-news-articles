Hindi News

Entertainment

Tv

Ali Goni Says, I Try To Be A Better Version Of Myself On And Off Camera Every Day

बातचीत: अली गोनी ने कहा- मैं हर दिन ऑन और ऑफ कैमरा खुद का एक बेहतर वर्जन बनने की कोशिश करता हूं

6 घंटे पहले



कॉपी लिंक

टीवी रियलिटी शो बिग बॉस 14 के खत्म होने के बाद, अली गोनी म्यूजिक वीडियो में व्यस्त हो गए थे। एक इंटरव्यू में बातचीत के दौरान अली ने कहा कि वो कोई प्रोजेक्ट तभी हाथ में लेते हैं, जब वो उस कैरेक्टर से जुड़ पाते हैं। इस बारे में बात करते हुए वो कहते हैं, "इतने सारे प्लेटफॉर्म आने के साथ ही, ऑप्शन्स भी हैं। हालांकि, किसी को बुद्धिमानी से चुनने की जरूरत है। एक्टिंग का मतलब सिर्फ स्क्रीन पर प्रेजेंटेबल दिखना और डायलॉग्स बोलना नहीं है। ऑडियंस के साथ तालमेल बिठाने के लिए किसी को कैरेक्टर की स्किन में उतरना पड़ता है ताकि उसे दृढ़ता से निभाया जा सके। मैं सिर्फ दिखने या कॉप्टीशन से डरने के लिए कोई प्रोजेक्ट नहीं चुनता, जो कि भयानक होता जा रहा है। दूसरे क्या कर रहे हैं, इस पर ध्यान देने के बजाए मैं खुद पर ध्यान देता हूं। मैं हर दिन ऑन और ऑफ कैमरा खुद का एक बेहतर वर्जन बनने की कोशिश करता हूं।"

स्क्रीन टाइम को लेकर कभी परेशान नहीं होते हैं अली

अली आगे कहते हैं, ''सेंटर ऑफ अटेंशन बनना या लाइमलाइट में रहना किसे पसंद नहीं है। लेकिन एक एक्टर के रूप में, मैं अपने कैरेक्टर और कहानी पर इसके इंपैक्ट का ध्यान रखता हूं। मैं स्क्रीन टाइम को लेकर कभी परेशान नहीं होता। मैं जो रोल निभा रहा हूं, उसे स्टोरी में वैल्यू जोड़नी चाहिए।"

रणबीर कपूर और मनोज बाजपेयी को अपनी इंस्पिरेशन मानते हैं अली

अली इंडस्ट्री में करीब आठ साल बिता चुके हैं। वो रणबीर कपूर और मनोज बाजपेयी को अपनी इंस्पिरेशन बताते हैं। उनका मानना है कि उनका प्रोफेशन नफा-नुकसान दोनों के साथ आता है। इस बारे में अली कहते हैं, "प्लस कई हैं। पहले लोग आपको आपके नाम से जानते हैं। आप जो करना पसंद करते हैं उसके लिए आपको भुगतान मिलता है। हालांकि यह कुछ दिनों में थका देने वाला हो सकता है, यह कभी भी नौकरी की तरह महसूस नहीं करता है।"

अली ने कहा, "जहां तक ​​माइनस का सवाल है, आपकी पर्सनल लाइफ चर्चा का विषय बन जाती है। लोग आपको जज करते हैं कि आप क्या कहते हैं, आप क्या करते हैं और कभी-कभी आप जो पहनते हैं उसके लिए भी।"