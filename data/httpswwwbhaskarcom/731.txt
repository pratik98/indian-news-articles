Hindi News

Women

Kannada Actress Soujanya Suicide Case The Star Of The Film And TV Industry Who Committed Suicide In The Midst Of A Shining Career

कन्नड़ टीवी एक्ट्रेस सौजन्या ने की आत्महत्या: फिल्मी और टीवी की दुनिया की वो स्टार जिहोंने चमकते करियर के बीच कर लिया सुसाइड

नई दिल्ली एक दिन पहले



कॉपी लिंक

सौजन्या मेंटल हेल्थ की प्रॉब्लम फेस कर रही थीं

सुसाइड नोट में माता-पिता से मांगी माफी

25 साल की कन्नड़ टीवी एक्ट्रेस सौजन्या ने सुसाइड कर लिया है। पुलिस ने गुरुवार को एक्ट्रेस का शव उनके बेंगलुरु अपॉर्टमेंट से बरामद किया। पुलिस को एक्ट्रेस के घर से तीन पेज का एक सुसाइट नोट भी मिला। सुसाइड नोट में एक्ट्रेस ने अपने माता-पिता से माफी मांगने के साथ ही हेल्थ इशू और टीवी इंडस्ट्री में आ रही परेशानियों का जिक्र किया है। कम उम्र में मानिसक तनाव से आत्महत्या जैसा कदम उठाने वाली सौजन्या कोई पहली अभिनेत्री नहीं हैं। उनसे पहले भी सिनेमा और टीवी की कई एक्ट्रेस ने अपनी जिंदगी खत्म कर ली। इनमें से कई एक्ट्रेस तो अपने करियर की बुलंदियों पर थीं।

प्रत्युषा बनर्जी

पांच साल पहले, 2016 में प्रत्युषा की मौत की खबर से पूरी टीवी इंडस्ट्री सदमे में आ गई थी। प्रत्युषा करियर के अच्छे पड़ाव पर थीं। अपने शो बालिका वधू के जरिए घर-घर की चहेती बहू आनंदी बन चुकी थी। इस शो की वजह से ना सिर्फ फेम बल्कि दर्शकों का भरपूर प्यार मिला था। जमशेदपुर जैसे छोटे से शहर से निकलकर मुंबई आना और 6 साल में टीवी का बड़ा नाम बन जाना कोई आसान सी बात नहीं थी। करियर में वो बुलंदियों पर थी लेकिन निजी जीवन में प्रत्युषा जो ढूंढ रही थी वो शायद उन्हें नहीं मिला। मात्र 24 साल की उम्र में प्रत्युषा ने सुसाइड कर लिया।

नसीफा जोसेफ

एमटीवी वीजे और पॉपुलर मॉडल नसीफा जोसेफ ने भी निजी जीवन में चल रही परेशानियों की वजह से अपनी जिंदगी खत्म कर ली। दिल्ली की रहने वाली नसीफा ने छोटी सी उम्र में ही मॉडलिंग की राह पकड़ी और कामयाबी तक पहुंची। साल 1997 में मिस इंडिया का टाइटल भी जीता और वो उस साल की सबसे यंगेस्ट कंटेस्टेंट थी। उसी साल मियामी में आयोजित मिस यूनिवर्स कंटेस्टेट के टॉप 10 तक भी पहुंची। मॉडलिंग की दुनिया में झंडे गाड़ने के बाद बतौर वीजे एमटीवी के लिए काम किया, सीरीज और टीवी शो में एक्टिंग भी की। स्टार वर्ल्ड चैनल के लिए स्टाइल शो होस्ट बनीं। सुभाष घई की फिल्म ताल में कैमियो भी किया। एक लाइन में कहे तो इंडस्ट्री का हर कोना छाना और कामयाब भी हुईं। लेकिन साल 2004 में नसीफा अपने वर्सोवा फ्लैट में फंदे से लटकी मिली। अभिनेत्री के माता-पिता के मुताबिक नसीफा ने अपनी शादी टूटने की वजह से ये कदम उठाया था।

जिया खान

बॉलीवुड का हाई प्रोफाइल मामला, जिसकी आंच आज तक पंचोली परिवार पर पड़ती रहती है। जिया खान ब्रिटिश-अमेरिकन अभिनेत्री और सिंगर थीं। साल 2007 में जब बॉलीवुड में कदम रखा तो अपनी पहली ही फिल्म निशब्द में मेगा स्टार अमिताभ बच्चन के अपोजिट दिखीं। यह बॉलीवुड के दिग्गज डायरेक्टर माने जाने वाले रामगोपाल वर्मा की फिल्म थी। हालांकि फिल्म चली नहीं लेकिन जिया को लोगों ने काफी पसंद किया। अपनी दूसरी फिल्म में आमिर खान के साथ स्क्रीन शेयर की। फिल्म गजनी में वह सपोर्टिंग रोल में नजर आईं। गजनी ना सिर्फ ब्लॉकबस्टर रही बल्कि उस साल की सबसे ज्यादा कमाई करने वाली फिल्म बनीं। साल 2010 में जिया साजिद खान की हाउसफुल में आखिरी बार दिखीं। तीन जून 2013 को जिया ने अपने जहू स्थित आवास पर सुसाइड कर लिया। दो दिन बाद उनके घर से जिया की बहन को सात पेज का सुसाइड नोट मिला। जिया ने हाल ही में ऑर्ब्शन कराया था और वो बच्चा बॉलीवुड अभिनेता सूरज पंचोली का था, ऐसा उस लेटर से पता चला। सूरज पंचोली बॉलीवुड अभिनेता आदित्य पंचोली और एक्ट्रेस जरीन वहाब के बेटे हैं। मामले ने काफी तूल पकड़ा। सूरज पंचोली पर जिया को आत्महत्या के लिए उकसाने का आरोप लगा। जांच सीबीआई तक पहुंची। हालांकि मामले की अब भी सुनवाई चल रही है।

विवेका बाबाजी

सुपर मॉडल विवेका बाबाजी की पहचान बोल्ड एंड ब्यूटीफुल की थी। 90 के दशक में कामसूत्र का ऐड करके सनसनी मचा दी थी। 1973 को हैदराबाद में जन्म हुआ। मॉरीशस में रहकर पढ़ाई की। देखने में बेहद खूबसूरत और मॉडलिंग जगत के लिए एकदम परफेक्ट। साल 1993 में मिस मॉरीशस का टाइटल जीता। मॉडलिंग के अलावा बॉलीवुड और साउथ की फिल्मों में भी किस्मत आजमाई। लेकिन यहां कोई कमाल नहीं कर पाईं। फिर भी लाइफ में नाम, शोहरत और पैसे की कमी नहीं थी। विवेका अपनी निजी जीवन से परेशान थीं। और यही वजह थी कि साल 2010 में उन्होंने अपनी जिंदगी खत्म कर ली। विवेका स्टॉक ब्रोकर गौतम वोरा के साथ रिलेशनशिप में थीं। रिलेशनशिप में कुछ भी सही नहीं चल रहा था, जिसकी वजह से वो डिप्रेशन से गुजर रही थीं। आत्महत्या के एक दिन पहले गौतम के साथ लड़ाई हुई थी और पुलिस के सामने इस बात की गवाही पड़ोसियों ने दी। फ्लैट से एक डायरी भी मिली, जिसमें यू किल्ड मी गौतम लिखा था। इस आधार पर गौतम गिरफ्तार भी हुआ।