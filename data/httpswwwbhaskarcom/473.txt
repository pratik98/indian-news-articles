एपल ने आईफोन के लिए पॉप अप विंडो शुरू की: एपल, गूगल की पहल इंटरनेट को नया आकार दे सकती है

7 दिन पहले



कॉपी लिंक

एपल ने अप्रैल में आईफोन के लिए एक पॉप अप विंडो शुरू की है। इसके जरिए विभिन्न एप द्वारा नजर रखने के लिए लोगों की अनुमति मांगी जाती है। गूगल ने हाल में अपने क्रोम ब्राउजर में ट्रैकिंग टेक्नोलॉजी खत्म करने की योजना का खाका पेश किया है।

पिछले माह फेसबुक ने बताया कि उसके सैकड़ों इंजीनियर एक नए तरीके पर काम कर रहे हैं ताकि लोगों के निजी डेटा तक पहुंचे बिना विज्ञापन दिखाए जा सकें। ये सभी गतिविधियां तकनीकी सुधार जैसी लगती हैं लेकिन इनका संबंध इंटरनेट के भविष्य के लिए बढ़ रहे संघर्ष जैसे बड़े अभियान से जुड़ा है। टेक्नोलॉजी दिग्गजों के बीच छिड़े नए संघर्ष का लोगों की निजी जानकारी के ऑनलाइन उपयोग और बिजनेस सेक्टर के ऑनलाइन पैसा कमाने पर पड़ेगा। दरअसल, होड़ के केंद्र में इंटरनेट का विज्ञापन कारोबार है। डिजिटल विज्ञापनों के बूते फेसबुक,गूगल और ट्विटर ने अपना विस्तार किया है। उन्होंने अपनी सर्च और सोशल नेटवर्किंग सेवाएं जनता को मुफ्त दीं। लेकिन, बदले में कुकीज जैसी टेक्नोलॉजी से लोगों पर नजर रखी जाती है। वस्तुओं की मार्केटिंग के लिए लोगों के निजी डेटा का उपयोग होता है। 25 लाख रुपए की डिजिटल विज्ञापन इंडस्ट्री को आकार देने वाला सिस्टम अब खत्म किया जा रहा है। ऑनलाइन प्राइवेसी को ध्यान में रखकर एपल और गूगल ने लोगों का डेटा जुटाने के नियमों में बदलाव की शुरुआत की है। एपल ने ऐसे टूल पेश किए हैं जो लोगों की निगरानी को रोकते हैं। डिजिटल विज्ञापनों पर आश्रित गूगल ने ऐसा सिस्टम बनाया है जिससे लोगों की निजी जानकारी तक पहुंचे बिना विज्ञापन दिए जा सकें।

मीडिया पब्लिशर, एप निर्माता और ई-कॉमर्स दुकानें अब प्राइवेसी के प्रति सजग इंटरनेट पर अस्तित्व बनाए रखने के लिए अलग रास्ते खोज रहे हैं। वे नए बिजनेस मॉडल बना रहे हैं। कुछ ई-कॉमर्स कंपनियां अपने प्रोडक्ट के दाम बढ़ाने का विचार कर रही हैं। एपल द्वारा विज्ञापनों की ट्रैकिंग रोकने से अमेरिका में कई स्टोर का ऑनलाइन बिजनेस कम हुआ है। एपल के ट्रैकिंग रोकने के बाद दुनिया भर में 80 प्रतिशत आईफोन यूजर कंपनियों की निगरानी से बाहर हो गए हैं।

दूसरी ओर गूगल ने कहा है कि क्रोम वेब ब्राउजर 2023 तक प्रोडक्ट के विज्ञापन के लिए लोगों पर नजर रखने वाले ट्रैकर ब्लॉक नहीं करेगा। कंपनी लोगों तक प्रोडक्ट के विज्ञापन पहुंचाने के लिए नए तरीकों की खोज में लगी है।

ब्रायन चेन