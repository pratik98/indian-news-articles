Hindi News

Local

Rajasthan

Sikar

77000 Candidates Will Be Included In The Examination In The District, A Meeting Was Held In The Collectorate Auditorium Regarding The Preparations For The Examination

जिले में 232 केंद्रों पर आयोजित होगी रीट परीक्षा: जिले में 77000 परीक्षार्थी होंगे परीक्षा में शामिल, परीक्षा की तैयारियों के सम्बन्ध में कलेक्ट्रेट सभागार में हुई बैठक

सीकर 10 दिन पहले



कॉपी लिंक

बैठक में मौजूद अधिकारीगण।

26 सितम्बर को सम्पूर्ण राज्य में रीट परीक्षा का आयोजन होने जा रहा है। परीक्षा के अंतर्गत जिले में कुल 232 केंद्र बनाये गए हैं। जिन पर कुल 77000 परीक्षार्थी परीक्षा देंगे। जिनमें करीब 57000 परीक्षार्थी दूसरे जिलों से परीक्षा देने आएंगे। परीक्षा की तैयारियों के सम्बन्ध में आज जिला कलेक्ट्रेट सभागार में जिला कलेक्टर अविचल चतुर्वेदी की अध्य्क्षता में जिलास्तरीय अधिकारियों,होटल एवं धर्मशाला संचालक के प्रतिनिधि मंडल ,सामाजिक संगठनों की बैठक का आयोजन हुआ। बैठक में जिला पुलिस अधीक्षक कुंवर राष्ट्रदीप,अतिरिक्त जिला कलेक्टर धारा सिंह मीणा सहित कई अधिकारीगण मौजूद रहे।

जानकारी देते हुए जिला कलेक्टर अविचल चतुर्वेदी ने बताया कि 26 सितम्बर को सम्पूर्ण राज्य में आयोजित होने वाली परीक्षा में सीकर जिले में भी करीब 77000 परीक्षार्थी होंगे जिसमे दूसरे जिलों के करीब 57000 परीक्षार्थी है। ऐसे में बाहर से आने वाले परीक्षार्थियों के यहां रुकने ,स्थानीय परिवहन आदि व्यवस्थाओं के सम्बन्ध में आज की बैठक का आयोजन किया गया है। चतुर्वेदी ने बताया कि परीक्षा के दिन शहर के आस पास के पांच स्थानों पर अस्थाई रूप से बस स्टैंड बनाया जायेगा। जहां से दूसरे जिलों के लिए बसें रवाना होगी। इसके अतिरिक्त स्थानीय स्तर पर सिटी बस संचालक एवं ऑटो रिक्शा यूनियन से वार्ता कर उन्हें इन अस्थाई बस स्टैंड से परीक्षा केन्द्रों तक परीक्षार्थियों को लाने - ले जाने के लिए निर्देश दिए गए हैं। परीक्षार्थियों के भोजन की व्यवस्था के लिए इंदिरा रसोई पर अतिरिक्त काउंटर बनाए जाएंगे। चतुर्वेदी ने बताया कि हमारा पूरा प्रयास रहेगा कि परीक्षा देने वाले परीक्षार्थियों को किसी भी प्रकार की कोई तकलीफ न हो। चतुर्वेदी ने बताया कि यह भी पूर्ण रूप से ध्यान रखा जाएगा कि परीक्षा के बाद कोई भी परीक्षार्थी अनावश्यक रूप से जिले में न रहे।

जानकारी देते हुए जिला पुलिस अधीक्षक कुंवर राष्ट्रदीप ने बताया कि परीक्षा में नक़ल को रोकने हेतु लगातार हमारी टीमों के द्वारा ऐसे युवकों पर नजर रखी जा रही है जो पूर्व में नक़ल जैसी घटनाओं में लिप्त रह चुके हैं। इसके अतिरिक्त परीक्षा देने के लिए हजारों की संख्या में परीक्षार्थी दूसरे जिलों से आएंगे तो ऐसे में इस बात का भी पूरा ध्यान रखा जाएगा कि कहीं भी ट्रैफिक जाम न लगे और लॉ एंड आर्डर की स्थिति न बिगड़े।