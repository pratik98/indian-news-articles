Hindi News

Women

Mamta Banerjee Priyanka Tibrewal Contest: Women Candidates Have Been Contesting From Bhawanipur, Women Voters Decide The Fate

ममता बनर्जी-प्रियंका टिबरेवाल का मुकाबला: भवानीपुर से चुनाव लड़ती रही हैं महिला कैंडिडेट, महिला वोटर तय करती हैं किस्मत

नई दिल्ली 2 दिन पहले



कॉपी लिंक

ममता बनर्जी और प्रियंका टिबरेवाल।

पश्चिम बंगाल में भवानीपुर विधानसभा सीट पर आज वोटिंग हो रही है। यहां राज्य की मुख्यमंत्री ममता बनर्जी का मुकाबला भाजपा की प्रियंका टिबरेवाल से है। ममता को CM बने रहने के लिए यहां से जीतना जरूरी है। विधानसभा चुनावों में ममता को हार का सामना करना पड़ा था। इस चुनावी जंग में महिलाओं की भूमिका बेहद अहम है। कुल वोटरों में से करीब आधी महिला वोटर्स हैं। ऐसे में तृणमूल कांग्रेस और भाजपा ने इस सीट पर जीत के लिए पूरा जोर लगा दिया है।

2 लाख वोटर्स में 92 हजार महिलाएं, जो तय करेंगी ममता और प्रियंका की किस्मत

2019 में चुनाव आयोग के आंकड़ों के मुताबिक, भवानीपुर विधानसभा में करीब 2 लाख वोटर्स हैं। इसमें से 1 लाख से ज्यादा पुरुष वोटर हैं और करीब 92 हजार महिला वोटर हैं। ऐसे में महिला वोटरों को नजरअंदाज नहीं किया जा सकता है। यही महिला वोटर्स ममता बनर्जी और प्रियंका टिबरेवाल की किस्मत तय करेंगी।

बड़े मुकाबलों में महिलाएं ही उतरती रहीं हैं मैदान में

2011 में जीत के बाद ममता ने भवानीपुर को ही अपना चुनावी मैदान बनाया। 2016 में ममता ने कांग्रेस की दीपा दासमुंशी को 25,301 वोटों से हराकर अपनी जीत पक्की की थी। 2011 में भी ममता ने माकपा के प्रत्याशी को हराया था। तभी से यह उनकी पसंदीदा सीट है।

चुनाव प्रचार में दिखीं स्टार महिला प्रचारक

चुनाव अभियान के आखिरी दिनों में भाजपा ने 80 दिनों में 80 से ज्यादा नेताओं को अपने प्रत्याशी के समर्थन में प्रचार के लिए भेजा था। इसमें अमेठी में कांग्रेस नेता राहुल गांधी को हराने वाली स्मृत ईरानी भी शामिल थीं। केंद्रीय मंत्री हरदीप सिंह पुरी भी पहुंचे थे। वहीं, ममता ने भी अपनी दमदार जीत के लिए ताबड़तोड़ रैलियां कीं।

स्मृति ईरानी ने भाजपा प्रत्याशी के पक्ष में प्रचार किया।

ममता की पारंपरिक सीट रही है भवानीपुर, महिला वोटर्स में लोकप्रिय

भवानीपुर विधानसभा सीट ममता की पारंपरिक सीट रही है। वह वर्ष 2011 और 2016 के विधानसभा चुनाव में यहां से जीत चुकी हैं। यहां के पुरुष वोटर के साथ महिला वोटर्स पर भी उनकी पकड़ है। हालांकि, 2011 के मुकाबले 2016 में उनकी जीत में काफी अंतर आया। 2016 में उन्हें 65,520 वोट मिले थे तो 2011 में उनकी जीत का अंतर ही 95 हजार था।

