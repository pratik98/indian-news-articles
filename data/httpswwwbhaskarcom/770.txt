Hindi News

International

Pakistan Zubair Umar Nude Video | Footage Leaked By Nawaz Sharif Daughter Maryam Nawaz

PAK की डर्टी पॉलिटिक्स: सिंध के पूर्व गवर्नर का कई लड़कियों के साथ अश्लील वीडियो वायरल, नवाज की बेटी मरियम पर आरोप

पाकिस्तान की सियासत में एक आपत्तिजनक वीडियो की वजह से बवाल मच गया है। यह वीडियो नवाज शरीफ की पार्टी (पाकिस्तान मुस्लिम लीग-नवाज या PML-N) के नेता मोहम्मद जुबैर उमर का है। जुबैर के भाई असद इमरान खान सरकार में मंत्री हैं। खुद जुबैर न सिर्फ PML-N के बड़े नेता हैं, बल्कि सिंध प्रांत के गवर्नर भी रह चुके हैं। उन्हें ताकतवर पाकिस्तानी फौज और ISI का बेहद करीबी बताया जाता है। इस वीडियो में जुबैर एक नहीं, बल्कि कई लड़कियों के साथ नजर आ रहे हैं।

चौंकाने वाली बात यह है कि वीडियो बनवाने और लीक करने का आरोप नवाज शरीफ की बेटी मरियम नवाज पर लग रहा है। दरअसल, जुबैर नवाज के भाई शहबाज शरीफ के गुट के माने जाते हैं और मरियम का शहबाज और जुबैर से छत्तीस का आंकड़ा चल रहा है। बता दें कि पाकिस्तान में 2023 की शुरुआत में चुनाव होने हैं।

फाइव स्टार होटल, चार कैमरे

मीडिया रिपोर्ट्स के मुताबिक, जुबैर का यह वीडियो कराची के एक फाइव स्टार होटल में कुछ महीने पहले बनाया गया है। इसमें दो से ज्यादा लड़कियां नजर आ रही हैं। पाकिस्तान के जर्नलिस्ट और टीवी एंकर मंसूर अली खान के मुताबिक, इस वीडियो को चार कैमरों से अलग-अलग एंगल से शूट किया गया है। अभी सिर्फ 1 मिनट 7 सेकेंड की फुटेज जारी की गई है। साजिशकर्ताओं के पास इसका पूरा वीडियो भी मौजूद होगा। उधर, जुबैर का दावा है कि वीडियो जाली है।

मरियम नवाज कैसे घिरीं?

पाकिस्तान के ‘बागी न्यूज चैनल’ की रिपोर्ट के मुताबिक, जुबैर का यह वीडियो उनकी ही पार्टी की नेता और नवाज शरीफ की बेटी मरियम नवाज ने लीक कराया है। रिपोर्ट के मुताबिक, मरियम कुछ दिन पहले इस बारे में इशारा भी कर चुकी थीं।

मरियम नवाज (बीच में) चाचा शहबाज शरीफ (बाएं) और पिता नवाज के साथ। मरियम पर आरोप है कि पिता नवाज के लंदन में रहने के दौरान वो पार्टी पर एकछत्र राज चाहती हैं। चाचा शहबाज कुछ लोगों के साथ मिलकर मरियम की राह में अड़ंगे लगा रहे थे। (फाइल)

नौकरी का लालच

इस वीडियो में कुछ लोगों के बयान भी हैं। इन लोगों का दावा है कि जुबैर लंबे वक्त से लड़कियों को नौकरी का लालच देकर जाल में फंसाते थे और बाद में उनका यौन शोषण करते थे। सिंध के गवर्नर रहते हुए भी उनके बारे में तरह-तरह की खबरें सामने आती थीं। कुछ मीडिया रिपोर्ट्स में बताया गया है कि जुबैर ने 10 लड़कियों का यौन उत्पीड़न किया।

ये डर्टी पॉलिटिक्स कैसे?

यह कहानी फिल्मी लगती है। जुबैर के भाई असद उमर इमरान सरकार में कैबिनेट मंत्री हैं। वहीं, जुबैर नवाज शरीफ की पार्टी PML-N के सीनियर लीडर हैं। केंद्रीय मंत्री और सिंध के गर्वनर रह चुके हैं। जुबैर नवाज के भाई शहबाज शरीफ के करीबी हैं। शहबाज और जुबैर की जोड़ी को नवाज की बेटी मरियम नवाज अपने लिए खतरा मानती हैं। मरियम की अपने चाचा शहबाज से बातचीत तक नहीं होती। एक ही पार्टी में रहते हुए दोनों रैलियां तक अलग-अलग कर रहे हैं। माना जा रहा है कि शहबाज को ठिकाने लगाने के लिए ही मरियम ने जुबैर को मोहरा बनाया।

पाकिस्तान की सियासत का गंदा खेल

इमरान खान की पार्टी (पाकिस्तान तहरीक-ए-इंसाफ या PTI) में तकरीबन 60% नेता और सरकार में मंत्री ऐसे हैं जो किसी वक्त पीपीपी या PML-N में रह चुके हैं। होम मिनिस्टर शेख रशीद, कम्युनिकेशन मिनिस्टर फवाद चौधरी और पंजाब प्रांत के एक मंत्री के आपत्तिजनक वीडियो पहले ही सामने आ चुके हैं। ये वीडियोज टिकटॉक स्टार हरीम शाह ने जारी किए थे। इसके बाद अचानक हरीम को देश छोड़ना पड़ा था।