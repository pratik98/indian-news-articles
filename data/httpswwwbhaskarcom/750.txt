Hindi News

Women

Health n fitness

Do You Not Digest Dairy Products? Remove Calcium Deficiency From These Foods

लैक्टोज इंटॉलरेंस: क्‍या आपको डेयरी प्रोडक्ट्स हजम नहीं होते? इन फूड्स से कैल्शियम की कमी करें दूर

2 दिन पहले



कॉपी लिंक

अरे यार, मुझे दूध पीना सूट नहीं करता या दूध पचता नहीं है... आपने ऐसा कहते हुए कई लोगों को सुना होगा। दूध से एलर्जी होना एक आम समस्या है, जो किसी भी उम्र के लोगों को परेशान कर सकती हैं। ये समस्या लैक्टोज यानी डेयरी प्रोडक्ट्स के सेवन से होती है। करीब 65 फीसद लोगों की बचपन के बाद से ही लैक्टोज को डाइजेस्ट करने की क्षमता कम हो जाती है यानी दूध से एलर्जी हो जाती है। जब ऐसे लोग दूध या दूध से बने उत्पादों का सेवन करते हैं तो उन्हें पेट में दर्द, पेट फूलना या उल्टी-दस्त की प्रॉबल्म होने लगती है।

जयपुर के फोर्टिस एस्कॉर्ट्स अस्पताल में सीनियर कंसल्टेंट पीडियाट्रिक्स डॉ. संजय चौधरी बताते हैं कि लैक्टोज दूध और दूध से बने उत्पादों में पाया जाने वाला नेचुरल शुगर है। जब किसी व्यक्ति को दूध हजम नहीं हो पाता, तो उसे लैक्टोज इंटॉलरेंस की समस्या होती है। एलर्जी के अलावा डाइजेशन से जुड़ी समस्याएं भी होती है। देश में लैक्टोज इंटॉलरेंस के चलते 3-4 फीसद बच्चे और एक फीसदी वयस्क पीड़ित हैं।

क्या है लैक्टोज इंटॉलरेंस की समस्या

ये शरीर में लैक्टेज एंजाइम की कमी की वजह से है। जब स्मॉल इंटेस्टाइन में दूध का लैक्टोज पहुंचता है तो सिक्रिटेड (स्त्रावित) लैक्टेज एंजाइम से ग्लूकोज और गैलेक्टोज टूट जाता है इससे दूध पचाना आसान होता है, लेकिन जब इस एंजाइम की कमी होती है तो लैक्टोज टूट नहीं पाता। ऐसे में दूध हजम करना मुश्किल हो जाता है, जिसे लैक्टोज इंटॉलरेंस कहा जाता है। मां के दूध को पचाने के लिए लैक्टेज की बेहद जरूरत होती है। अधिकतर बच्चों के शरीर में जन्म के समय इसकी मात्रा ज्यादा होती है। कई कारणों से जब बच्चों में इस एंजाइम की मात्रा कम हो जाती है तो उनके लिए मां का दूध पचा पाना मुश्किल हो जाता है।

लैक्टोज इंटॉलरेंस के लक्षण

पेट दर्द

थकान

उल्‍टी की समस्‍या

मुंह के छाले

सिर दर्द

कंसट्रेशन में कमी

गैस बनना

मसल्स और जोड़ों का दर्द

यूरिन की समस्या

दस्त

कब्ज

दूध और डेयरी प्रोडक्ट के अलावा इनमें भी लैक्टोज

कुकीज व केक

ब्रेड और बेक्डफूड

कैंडी स्वीट्स

प्रोसेस्ड फूड

सूप

बिस्कुट

डेयरी प्रोडक्ट्स की जगह इन चीजों का करें सेवन

शरीर को हेल्दी और फिट रखने के लिए भोजन में कैल्शियम की पूर्ति करना जरूरी है। ऐसे में डेयरी प्रोडक्ट्स की जगह कुछ इन चीजों का सेवन करके कैल्शियम की कमी पूरी की जा सकती है।

सोया उत्पाद

हरे पत्तेदार साग

बादाम

ओट्स

लैक्टोजन फ्री मिल्क

चिया के बीज

सूरजमुखी के बीज

बीन्स