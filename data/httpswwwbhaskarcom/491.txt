Hindi News

Business

Home Loan Interest Rate 2021; Six Important Things To Keep In Mind While Applying For Home Loan

पर्सनल फाइनेंस: होम लोन के लिए आवेदन करते समय सिबिल स्कोर और लोन की अवधि सहित इन 6 बातों का रखें ध्यान

नई दिल्ली 3 दिन पहले



कॉपी लिंक

इस समय होम लोन की ब्याज दरें 10 साल के निचले स्तर पर आ गई हैं। कई बैंक 7% से भी कम ब्याज पर लोन दे रहे हैं। ऐसे में अगर आप भी होम लोन लेकर घर खरीदने का प्लान अना रहे हैं तो लोन लेते और अप्लाई करते समय आपको कई बातों का ध्यान रखना चाहिए। हम आपको ऐसी 6 बातों के बारे में बता रहें हैं जिनका ध्यान आपको रखना चाहिए।

सिबिल स्कोर चेक कर लें

लोन के लिए अप्लाई करने से पहले अपने सिबिल स्कोर को जरूर चेक कर लें। अगर आप खराब सिबिल स्कोर के साथ लोन के लिए अप्लाई करते हैं तो आपको लोन मिलने में परेशानी हो सकती है। इसके अलावा अगर लोन मिलता भी है तो हो सकता है आपको इस पर ज्यादा ब्याज चुकाना पड़े। इसीलिए अगर आपका सिबिल स्कोर अच्छा नहीं है तो लोन के लिए अप्लाई करने से पहले इसे बेहतर बना लें।

लोन की अवधि का ध्यान रखें

जहां तक संभव हो, यह सलाह दी जाती है कि छोटी अवधि के होम लोन का विकल्प न चुनें। क्योंकि लोन अवधि जितनी कम होगी, लोन की रकम उतनी ही कम होगी। इसके अलावा जब आप छोटे टेन्योर यानी छोटी अवधि के लिए लोन लेते हैं तो आपकी EMI बढ़ जाती है। इससे इसके भुगतान में चूक का जोखिम भी बढ़ जाता है। लोन की लंबी अवधि आपकी लोन टेन्योर को आसान करेगी और आप इसके साथ सेविग्स पर भी ध्यान दे पाएंगे।

प्री-पेमेंट पेनल्टी की जानकारी जरूर लें

कई बैंक समय से पहले लोन अदा करने पर पेनल्टी लगाते हैं। ऐसे में बैंकों से इस बारे में पूरी डिटेल ले लें, क्योंकि समय से पहले लोन अदा करने पर बैंकों को उम्मीद के मुताबिक कम ब्याज मिलता है। ऐसे में उनकी ओर से कुछ टर्म एडं कंडीशन लगाए जाते हैं। इसलिए होम लोन लेते वक्त इस बारे में पूरी जानकारी हासिल कर लें।

टर्म इंश्योरेंस लें

होम लोन लेते ही आपको अपने लिए टर्म इंश्योरेंस कवर भी ले लेना चाहिए। ऐसे परिवार जहां कमाने वाला सिर्फ एक ही व्यक्ति हो, उन परिवारों के लिए होम लोन किसी बोझ से कम नहीं होता। क्योंकि उस व्यक्ति की आकस्मिक मृत्यु होने पर होम लोन चुकाने की टेंशन बढ़ जाती है। ऐसे में अपने परिवार को फाइनेंशियल सिक्योरिटी देने के लिए टर्म इंश्योरेंस जरूर लें।

संबंधित बैंक से लें लोन

अगर आप लोन लेने का सोच रहे हैं तो उसी बैंक से लोन लें जहां आपका अकाउंट, फिक्स्ड डिपॉजिट या क्रेडिट कार्ड सेवा आप वहां से ले रहे हों। क्योंकि बैंक अपने रेगुलर कस्टमर्स को आसानी से और उचित ब्याज दर पर लोन उपलब्ध कराते हैं।

ऑफर्स और चार्जेस के बारे में ठीक से पता करें

बैंक समय- समय पर लोन लेने वालों को बेहतर ऑफर्स उपलब्ध कराते रहते हैं। ऐसे में आप लोन लेने से पहले सभी बैंकों के ऑफर्स के बारे में पता कर लें। क्योंकि जल्दबाजी में लोन लेना आपके लिए गलत साबित हो सकता है। इसके अलावा लोन देने से पहले बैंक ग्राहक से प्रोसेसिंग फीस और डॉक्युमेंटेशन चार्ज वसूलते हैं। इनके बारे में भी ठीक से पता कर लें।