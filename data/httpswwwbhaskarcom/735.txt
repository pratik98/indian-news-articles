Hindi News

Women

When Deepika Said Chavanni Will Not Take Less, Women And Men Are Getting Different Salary For The Same Work, Know What Is The Reality Of Bollywood

जेंडर पे गैप: जब दीपिका ने कहा - चवन्नी भी कम नहीं लूंगी, एक ही काम के लिए महिला और पुरुष को मिल रही अलग सैलरी, जानिए, बॉलीवुड की क्या है असलियत

2 दिन पहले लेखक: राधा तिवारी



कॉपी लिंक

‘Pay Gap' पर खुलकर बात करने वाली एक्ट्रेस

जेंडर के आधार पर वेतन गलत

21 वीं सदी में कहा जा रहा है कि महिला पुरुषों के कंधे से कंधा मिलाकर चल रही हैं। महिलाएं अपनी काबिलियत साबित भी कर रही हैं, लेकिन तनख्वाह के मामले में वे अब भी पीछे हैं। यहां तक कि मॉडर्न माने जाते बॉलीवुड में भी समान काम पर समान वेतन नहीं दिखता।

‘बैजू बावरा’ में रोल करने से दीपिका का इनकार

हाल ही में एक्ट्रेस दीपिका पादुकोण ने संजय लीला भंसाली की फिल्म ‘बैजू बावरा’ में रोल करने से मना कर दिया है. दीपिका ने फिल्म में अपने को-स्टार रणवीर सिंह के बराबर फीस की मांग की थी। समान फीस के लिए इनकार करने पर दीपिका ने फिल्म में काम करने से साफ मना कर दिया।

रणवीर सिंह के बराबर फीस की मांग

बॉलीवुड में यही है हाल

बॉलीवुड इंडस्ट्री में अक्सर जेंडर पे गेप को लेकर खबरें सुनने को मिलती है. कई फीमेल एक्ट्रेस इसे लेकर बोलती रही हैं. मेल एक्टर की तुलना में उन्हें कम फीस मिलती है.

‘Pay Gap’ पर खुलकर बात करने वाली एक्ट्रेस

एक्ट्रेस प्रियंका चोपड़ा कई बार जेंडर पे गैप के मुद्दे पर खुलकर सामने आ चुकी है. प्रियंका ने एक बार कहा था कि मुझे हमेशा महसूस होता है कि जब कोई एक्ट्रेस एक बड़े स्टार के साथ फिल्म करती है तो उस वक्त महिला के काम को इतनी तवज्जो नहीं दी जाती. और न ही उसे फीस मिलती है।

जेंडर पे गैप बना फिल्म न करने की वजह

जेंडर के आधार पर वेतन गलत

अपनी बेबाकी के लिए ख्यात एक्ट्रेस कंगना रनौत ने भी इस मुद्दे पर कहा था कि एक एक्ट्रेस का वेतन उसके मेहनत और किए गए काम के आधार पर तय होना चाहिए, न कि जेंडर के आधार पर.

एक्ट्रेस कंगना रनौत ने उठाई आवाज

सही फीस न मिलने पर छोड़ी फिल्म

फिल्म ‘कल हो ना हो’ में नैना का रोल पहले करीना कपूर खान को ऑफर किया गया था. करीना ने इस फिल्म के लिए ज्यादा फीस की मांग की. मनमुताबिक फीस न मिलने पर उन्होंने फिल्म करने से मना कर दिया। बाद में प्रीति जिंटा ने फिल्म में नैना का रोल किया.

कल हो ना हो में काम करने से किया मना

लड़कों को मिलती है ज्यादा अहमियत

अनुष्का शर्मा भी कई बार फीस पर होते भेदभाव को लेकर अपनी बात रख चुकी हैं. उन्होंने कहा था- मुझे नहीं मालूम ऐसा क्यों होता है कि अच्छे काम के बावजूद लड़कियों को उतनी अहमियत नहीं मिलती।

फीस पर होते भेदभाव को लेकर रखी अपनी बात

बराबरी का कहीं नाम नहीं

अपने बयानों से चर्चा में रहने वाली स्वरा भास्कर ने कहा था कि फीमेल सेंट्रिक फिल्में तो आ रही हैं लेकिन उनमें भी बात जब पेमेंट और बजट की आती है तब बराबरी कोसों दूर होती है।

स्वरा भास्कर ने भी उठाया मुद्दा

क्या कहती हैं फिल्म एक्ट्रेस

साउथ इंडियन फिल्म इंडस्ट्री की एक्ट्रेस प्राची अधिकारी ने भास्कर वुमन टीम को बताया कि हमारे फील्ड में कई बार ये मामला देखने को मिलता है. एक्ट्रेस की तुलना में एक्टर को ज्यादा पैसे मिलते हैं. कई बार प्रोड्यूसर बराबर के पैसे देने को तैयार तो हो जाता है लेकिन उस वक्त या तो आपको उसके साथ कुछ कॉम्प्रोमाइज करना होता है, या फिर अपने पैसे छोड़ने होते हैं.

प्राची अधिकारी, साउथ इंडियन फिल्म इंडस्ट्री की एक्ट्रेस

क्या कहते हैं फिल्म एक्टर

हेमंत चौधरी, फिल्म और सीरियल एक्टर

फिल्म और सीरियल एक्टर हेमंत चौधरी का कहना है कि जेंडर पे गैप की बात करें तो फिल्म इंडस्ट्री में तो ये है लेकिन छोटे परदे पर ये ट्रेंड उलट जाता है। सीरियलों के लिए एक्ट्रेस को एक्टर से ज्यादा फीस मिलती है क्योंकि टीवी पर सारे सीरियल्स में मुख्य रोल में महिला होती हैं. आपका ऑडियंस भी महिला को देखना चाहता है और देखने वालों में भी ज्यादातर महिलाएं होती हैं। वहीं फिल्म में लोग हीरो को देखकर थियेटर जाते हैं. एकता कपूर भी मानती हैं कि जब तक महिला रोएगी नहीं, तब तक सीरियल हिट नहीं होगा.