Hindi News

Sports

Cricket

Ipl

IPL 2021 T20 Match Photos; Chennai Super Kings Vs Sunrisers Hyderabad | Indian Premier League Today Match Latest Pictures

फिर दिखा धोनी का पुराना रूप, मैच की 10 तस्वीरें: जीत के लिए चाहिए थे 2 रन, फैंस सिक्सर-सिक्सर चिल्लाने लगे तो माही ने 2011 WC का फाइनल याद दिला दिया

सनराइजर्स हैदराबाद के खिलाफ खेलते हुए चेन्नई सुपर किंग्स के कैप्टन महेंद्र धोनी एक बार फिर से अपने पुराने रंग में दिखे। विकेट के पीछे से अपने बॉलर्स को लगातार निर्देश देना हो, भागकर कैच पकड़ना हो या फिर छक्का मारकर मैच खत्म करना हो, मैच में उनके सभी पुराने रूप देखने को मिले। आइए एक-एक कर देखते हैं।

ये धोनी का विजयी छक्का है। इसकी तुलना सोशल मीडिया में 2011 के वर्ल्ड कप फाइनल के छक्के से की जा रही है। धोनी ने फैंस की डिमांड पर ये छक्का लगाया था। उस वक्त 3 गेंद में 2 रन चाहिए थे। धोनी स्ट्राइक एंड पर थे। उनको देखकर फैंस ने छक्के की मांग कर दी और धोनी ने जड़ भी दिया।

धोनी को काफी दिनों बाद पुल कर के पुराने अंदाज में चौका मारते हुए देखा गया। कमर की ऊंचाई तक आती गेंदों को पहले वे अक्सर बाउंड्री लाइन के बाहर भेजते थे। इस IPL में धोनी का वह रूप देखने को नहीं मिल रहा था। अब उन्होंने फिर से अपनी लय पा ली है।

धोनी की बैटिंग की जितनी चर्चा होती है, उतनी ही उनकी विकेट कीपिंग की भी होती है। इसका एक नजारा उन्होंने गुरुवार के मैच में भी दिखाया जब उन्होंने 30 गज से ज्यादा दूर भागकर कैच पकड़ा।

धोनी अक्सर कीपिंग करते हुए स्ट्रैटजी बनाते हैं। जब उनकी रणनीति सफल हो जाती है तो उनके आसपास के खिलाड़ी अचरज में पड़ जाते हैं। गुरुवार के मैच में एक मूवमेंट पर रैना और जडेजा धोनी की ओर देख रहे थे, क्योंकि माही ने जडेजा को कुछ तरकीब बताई थी जिससे 41 रन बनाकर खेल रहे सेट बैट्समैन आउट हो गए थे।

धोनी का अक्सर मैच खेलने से पहले मैदान में फुटबॉल खेलते हैं, लेकिन बीते कुछ मैच से उन्हें ऐसा करते हुए नहीं देखा जा रहा था, लेकिन गुरुवार को वे फिर फुटबॉल खेलते दिखे।

मजेदार बात ये है कि दोस्त धोनी ने मैच से पहले फुटबॉल खेला तो रैना भी ऐसे ही रंग में दिखे। एक बार फील्डिंग करते हुए जब गेंद उनके सामने आई तो उसे हाथ से उठाने की जगह दोनों पैरों से उठाया।

धोनी ने इस मैच में शुरुआत से ही इतना ज्यादा दबाव बना रखा था कि विरोधी खेमे को खुशी मनाने के बहुत कम मौके मिले। एक मौका ऐसा भी आया जब बॉल फेंकने के बाद हैदराबाद के राशिद खान अपनी जगह पर बैठे और अपनी हाथ की रेखाएं देखने लगे।

हैदराबाद की ओर से सिर्फ जेसन होल्डर ही इकलौते खिलाड़ी थे जिन्हें मैच के दौरान थोड़ा सेलिब्रेट करते हुए देखा गया। उन्होंने चार ओवर में 27 रन देकर 3 विकेट लिए।