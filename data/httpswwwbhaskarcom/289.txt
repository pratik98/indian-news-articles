Hindi News

Local

Punjab

Ludhiana

I Am Not Captain Amarinder Singh, Footballer Amarinder Singh, Stop Tagging Me

"गोल पर गोल पड़े गोलकीपर को": ट्विटर पर टैगिंग से परेशान फुटबॉलर अमरिंदर बोले- मैं कैप्टन अमरिंदर नहीं; फुटबॉलर हूं: ट्वीट में मुझे टैग करना बंद कर दें

लुधियाना 2 दिन पहले



कॉपी लिंक

पंजाब में कैप्टन अमरिंदर सिंह के इस्तीफे के बाद मचे सियासी घमासान के बीच एक रोचक मामला सामने आया है। माहिलकलां के अंतरराष्ट्रीय फुटबॉलर अपना नाम अमरिंदर सिंह ही होने के कारण ट्विटर पर न्यूज टैगिंग से इतने परेशान हो गए कि उन्होंने ट्वीट कर परेशानी बयां की। साथ ही उन्हें कैप्टन अमरिंदर सिंह से संबंधित न्यूज में टैग न करने की अपील भी की।

दरअसल माहिलकलां गांव के निवासी अमरिंदर सिंह भारतीय फुटबॉल टीम के गोलकीपर हैं।उनके मुताबिक कैप्टन अमरिंदर सिंह के इस्तीफे के बाद उन्हें राजनीतिक खबरों में लगातार टैग किया जा रहा है। उन्होंने हाथ जोड़ते हुए अपील की कि, ""दोस्तो मैं अमरिंदर सिंह इंडियन फुटबॉल टीम का गोलकीपर हूं। न कि कैप्टन अमरिंदर सिंह। इसलिए ट्वीट में मुझे टैग करना बंद कर दें।''

कैप्टन अमरिंदर सिंह के लिए लगातार किए जा रहे ट्वीट्स में टैग करने के कारण फुटबॉलर अमरिंदर सिंह को काफी परेशानी झेलनी पड़ी। उन्हें टैग करने के साथ-साथ तरह-तरह के कमेंट्स किए जा रहे हैं। कोई कह रहा है कि - शुक्र है कि आप गोलकीपर हो, टीम के कैप्टन नहीं, नहीं तो और और समस्या हो जाती। वहीं कोई कह रहा है कि गोल पर गोल पड़े गोलकीपर को।

फुटबॉलर अमरिंदर सिंह का ट्वीट

कैप्टन अमरिंदर सिंह ने जताई सहानुभूति

फुटबॉलर अमरिंदर के ट्वीट को प्रदेश के पूर्व CM कैप्टन अमरिंदर सिंह ने भी ट्वीट किया है। साथ ही उन्होंने कहा कि, मेरी सहानुभूति तुम्हारे साथ है दोस्त! तुम्हारे अच्छे खेल के लिए शुभकामनाएं। कैप्टन के इस ट्वीट को भी लगातार रिट्वीट और लाइक किया जा रहा है। वहीं लोग इस ट्वीट पर ही उन्हें कांग्रेस न छोड़ने की नसीहत तक भी दे रहे हैं।

सहानुभूति जताते हुए कैप्टन अमरिंदर सिंह की तरफ से किया गया ट्वीट।

CM पद से हटने के बाद हजारों ट्वीट

कैप्टन अमरिंदर सिंह के मुख्यमंत्री पद से हटने के बाद से उनके लिए हजारों ट्वीट किए जा रहे हैं। कोई उन्हें ट्रोल कर रहा है तो कोई सहानुभूति जता रहा है। उन्हें लगातार टैग कर ट्वीट हो रहे हैं। इससे इंडियन फुटबॉल टीम के खिलाड़ी अमरिंदर सिंह को परेशानी हुई है और उसने ट्विटर पर ही हाथ जोड़ दिए।