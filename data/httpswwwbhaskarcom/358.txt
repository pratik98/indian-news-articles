Hindi News

Entertainment

Tv

Ritvik Dhanjani Spoke On The Fashion Trend, Said I Do Not Have Any Rule Book..I Wear Whatever Comes To My Mind

फैशन: ऋत्विक धनजानी ने की फैशन ट्रेंड पर बात, बोले- मेरे पास कोई रूल बुक नहीं है..जो मन में आता है मैं वो पहनता हूं

2 घंटे पहले



कॉपी लिंक

टीवी एक्टर ऋत्विक धनजानी उन तमाम एक्टर्स में शामिल हैं, जिनका ड्रेसिंग का एक अलग अंदाज है। वह ट्रेंडी हैं और ड्रेसिंग के मामले में अप टू डेट रहना पसंद करते हैं। ऋत्विक, जो वर्तमान में शो 'सुपर डांसर' की होस्टिंग कर रहे हैं, एक इंटरव्यू में बातचीत के दौरान कहते हैं, "मेरे पास कोई रूल बुक नहीं है। जो मन में आता है मैं वो पहनता हूं। इस तरह यह मेरे लिए काम करता है और शुरू से ही यह मेरे लिए काम करता रहा है। मैं कंफर्टेबल ड्रेसिंग में विश्वास करता हूं। मैं कभी भी किसी लेटेस्ट फैशन ट्रेंड को फॉलो नहीं करता हूं।"

ऋत्विक बोले मुझे हमेशा सीखते रहना और फिर से सीखते रहना है

ऋत्विक आगे कहते हैं, "मैं यह समझने की कोशिश करता हूं कि शो किस बारे में है और इसकी वाइब्स कैसी हैं। सुपर डांसर की तरह, यह शो बच्चों के बारे में है इसलिए इस शो में भी मैं बच्चा बन जाता हूं। यह पहले दिन से ऐसा ही है इसलिए अब मुझे पता है कि मुझे क्या करना है। जब भी मैं किसी शो की होस्टिंग करता हूं, तो मैं कुछ अलग करने की कोशिश करता हूं और अपने एलिमेंट को इंट्रोड्यूज करता हूं। समय बदल रहा है और ऑडियंस को भी मैं ध्यान में रखता हूं और उसी के अनुसार अपने होस्टिंग स्किल पर काम करता हूं। यहां भी सीखने का एक कांस्टेंट प्रोसिस है। मुझे हमेशा सीखते रहना और फिर से सीखते रहना है।"

ऋत्विक आगे कहते हैं, "होस्टिंग का मेरा स्टाइल मुझे खुद के जैसा ही रहना है। मैं लोगों को वैसे ही प्रेजेंट करना पसंद करता हूं जैसे मैं रियल में करूंगा।"

ऋत्विक ने डेली सोप को बताया एक बहुत बड़ा कमिटमेंट

ऋत्विक ने पहले एक इंटरव्यू में अपना ध्यान रियलिटी शो की एंकरिंग की ओर लगाने पर कहा था, "एक डेली सोप एक बहुत बड़ा कमिटमेंट है और मैं इसे केवल ऐसे ही करने के लिए नहीं करूंगा। इतने वर्षों में, मुझे बहुत कम एक्साइटिंग ऑफर्स मिले हैं, लेकिन वो भी सफल नहीं हुए हैं। 'पवित्र रिश्ता' में मेरे ढाई साल के काम ने मुझे यह एहसास दिलाया है कि अगर मैं कभी एक और डेली सोप करता हूं, तो मुझे उसे उतना ही प्यार करना होगा, जितना मैं 'पवित्र रिश्ता' को करता था। अभी के लिए, मैं एक एंकर के रूप में अपने रोल को एन्जॉय कर रहा हूं।"