Hindi News

Sports

Cricket

Ipl

IPL 2021 Phase 2 MI Vs PBKS Poor Form Of Key Players A Cause For Concern For Mumbai Punjabs Middle Order Is Not Performing Well

मुंबई Vs पंजाब: हार्दिक ने छक्का लगाकर दिलाई मुंबई को तूफानी जीत, पॉइंट्स टेबल में 5वें नंबर पर पहुंची हिटमैन एंड कंपनी

अबुधाबी 4 दिन पहले



कॉपी लिंक

IPL फेज-2 में मंगलवार को दिन का दूसरा मुकाबला मुंबई इंडियंस और पंजाब किंग्स के बीच खेला गया। पहले मैच में दिल्ली और कोलकाता का मुकाबला हुआ था। दूसरे मैच में मुंबई के सामने 136 रनों का टारगेट था, जिसे टीम ने एक ओवर पहले ही चार विकेट के नुकसान पर हासिल कर लिया। टीम की जीत में हार्दिक पंड्या ने शानदार बैटिंग करते हुए 30 गेंदों पर नाबाद 40 रन बनाए। हार्दिक ने छक्का लगाकर मुंबई को 6 विकेट से जीत दिलाई। प्लेयर ऑफ द मैच किरोन पोलार्ड को मिला। उन्होंने 7 गेंदों पर नाबाद 15 रन बनाने के अलावा 2 विकेट भी हासिल किए थे। मैच का स्कोर देखने के लिए यहां क्लिक करें

5वें नंबर पर पहुंची मुंबई

लगातार तीन हार के बाद आखिरकार मुंबई इंडियंस जीत दर्ज करने में सफल रही। जीत के साथ ही मुंबई 10 अंकों के साथ पॉइंट्स टेबल में पांचवें नंबर आ गई है और पंजाब छठे स्थान पर पहुंच गई है। पंजाब के पास अब 3 मैच बचे हैं और टीम को प्लेऑफ की रेस में बने रहने के लिए सभी मुकाबले जीतने होंगे।

हैट्रिक से चूके बिश्नोई

चौथे ओवर में लेग स्पिनर रवि बिश्नोई ने लगातार दो गेंदों पर रोहित शर्मा (8) और सूर्यकुमार यादव को शून्य पर आउट कर पंजाब को बड़ी कामयाबी दिलाई। रवि के पास हैट्रिक बनाने का शानदार मौका था। हालांकि वह ऐसा करने से चूक गए। मैच में उन्होंने 25 रन देकर 2 विकेट अपने नाम किए।

रिकॉर्ड बनाकर आउट हुए डी कॉक

मुंबई का तीसरा विकेट क्विंटन डी कॉक (27) के रूप में गिरा। उनको मोहम्मद शमी ने बोल्ड कर मैदान से बाहर का रास्ता दिखाया। आउट होने से पहले कॉक ने टी-20 क्रिकेट में अपने 7 हजार रन पूरे किए। यह उपलब्धि हासिल करने वाले एबी डिविलियर्स, कॉलिन इंग्राम और डेविड मिलर के बाद साउथ अफ्रीका के चौथे खिलाड़ी बने।

पंजाब को चौथी कामयाबी नाथन एलिस ने सौरभ तिवारी (45) को आउट कर दिलाई।

सूर्या की फॉर्म ने बढ़ाई टेंशन

पंजाब के खिलाफ भी सूर्यकुमार यादव का बल्ला खामोश नजर आया। सूर्या को रवि बिश्नोई ने पहली ही गेंद पर क्लीन बोल्ड पर ड्रेसिंग रूम का रास्ता दिखाया। पिछली चार पारियों में उनके बल्ले से सिर्फ 16 रन देखने को मिले हैं। सूर्यकुमार यादव की फॉर्म ने मुंबई इंडियंस के साथ-साथ टीम इंडिया के लिए भी टेंशन बढ़ा दी है। IPL के तुरंत बाद इन्हीं मैदानों पर टी-20 वर्ल्ड कप खेला जाना है और ऐसा में इस टूर्नामेंट से पहले सूर्यकुमार का फॉर्म में आना बहुत जरूरी है।

ताश के पत्तों की तरह गिरे थे पंजाब के विकेट

किरोन पोलार्ड ने शानदार गेंदबाजी करते हुए अपने पहले ही ओवर में क्रिस गेल (1) और केएल राहुल (21) की विकेट हासिल कर पंजाब की कमर तोड़कर रख दी। राहुल के विकेट के साथ ही पोलार्ड ने टी-20 क्रिकेट में अपने 300 विकेट भी पूरे कर लिए।

मार्करम-हुड्डा ने संभाली पंजाब की पारी

जसप्रीत बुमराह ने भी निकोलस पूरन (2) को आउट कर मुंबई को चौथी सफलता दिलाई। हालांकि 5वें विकेट के लिए एडेन मार्करम और दीपक हुड्डा ने 61 रन जोड़कर टीम की वापसी कराई। इस साझेदारी को तोड़ने का काम राहुल चाहर ने किया और मार्करम 29 गेंदों पर (42) रन बनाकर आउट हुए। मार्करम के विकेट के बाद हुड्डा भी (26) पर बुमराह को अपनी विकेट थमा बैठे। PBKS ने अपने 20 ओवर के खेल में 135/6 का स्कोर बनाया।

दोनों टीमें

PBKS- केएल राहुल (विकेटकीपर), मनदीप सिंह, क्रिस गेल, एडेन मार्करम, निकोलस पूरन, दीपक हुड्डा, हरप्रीत बराड़, नाथन एलिस, मोहम्मद शमी, रवि बिश्नोई, अर्शदीप सिंह।

MI- रोहित शर्मा (c), क्विंटन डी कॉक (wk), सूर्यकुमार यादव, सौरभ तिवारी, कुणाल पांड्या, हार्दिक पांड्या, किरोन पोलार्ड, नाथन कूल्टर नाइल, राहुल चाहर, जसप्रीत बुमराह, ट्रेंट बोल्ट।