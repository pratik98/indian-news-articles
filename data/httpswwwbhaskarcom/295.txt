Hindi News

Sports

Cricket

Ipl

IPL 2021 T20 Match Photos; Rajasthan Royals Vs Royal Challengers Bangalore | Indian Premier League Today Match Latest Pictures

खूब लड़े राजस्‍थानी फिर भी हारे, 10 तस्वीरें: 23 मीटर के रॉकेट थ्रो के सामने 22 गज नहीं नाप पाए कोहली, बांग्लादेशी खिलाड़ी ने झपट्टा मारकर छक्के को बना दिया 1 रन

रॉयल चैलेंजर्स बेंगलुरु से हारने के बाद राजस्‍थान रॉयल्स के प्ले ऑफ में पहुंचने की उम्मीद लगभग खत्म हो गई। लगातार तीन मैच हार चुकी RR अगर अपने अगले तीनों मैच जीत भी जाती है तब भी उसे प्ले ऑफ के लिए दूसरी टीमों के हारने का इंतजार करना होगा।

इसीलिए बुधवार को खेले गए मुकाबले में राजस्‍थान ने अपनी पूरी जान लगा दी, लेकिन इसके बाद भी वो कोहली की टीम को हरा नहीं पाई। आइए इस मैच के दौरान की 10 तस्वीरें देखते हैं, जिनमें बेंगलुरु की जीत पर युजवेंद्र चहल और एबी डिविलियर्स की बीबियां भी खुश नजर आईं।

ये एक कमाल का रन आउट था। कोहली ने एक जोरदार शॉट खेला, लेकिन गेंद हवा में थी। पॉइंट पर खड़े फील्डर रियान पराग के पास मौका था कि वे कैच पकड़ लें, लेकिन उनसे कैच छूट गया। वे थोड़ा निराश हुए तब कोहली ने सोचा कि एक रन भाग लेने का मौका है और कोहली दौड़ पड़े, लेकिन 23 मीटर दूर से गेंद उठाकर रियान पराग ने उस ओर के स्टंप में डायरेक्ट हिट मार दिया, जिस ओर कोहली भाग रहे थे । अगली तस्वीर में देखिए उस फील्डर को।

इस तस्वीर में जो प्लेयर अपना हाथ ऊपर तान रहे हैं, वही रियान पराग हैं। उन्होंने 23 मीटर दूर से गेंद पकड़ी और विराट के भागने से पहले स्टंप उड़ा दिया। इससे अच्छी लय में खेल रहे विराट कोहली रन आउट हो गए।

ये खिलाड़ी बांग्लादेश के हैं, लेकिन IPL में राजस्‍थान के लिए खेलते हैं। नाम है- मुस्तफिजुर रहमान। कमाल के बॉलर हैं। बुधवार के मैच में उन्होंने जबर्दस्त फील्डिंग भी की। वे बाउंड्री लाइन पर झपट्टा मारकर गेंद रोकते नजर आए। बैट्समैन ने जब ये शॉट खेला था तब कमेंटेटर ने भी इसे छक्का बता दिया था।

रहमान ने अपनी जगह पर करीब ढाई फिट ऊपर और शरीर को 135 डिग्री से ज्यादा पीछे की ओर मोड़ते हुए गेंद बाउंड्री के अंदर फेंक दी। फिर उठे और गेंद को थ्रो किया। जिस गेंद पर 6 रन बन सकते थे उस पर सिर्फ 1 रन बना।

ये खिलाड़ी राजस्‍थान के यशस्वी जायसवाल हैं। बैंटिंग में अपनी ताकत लगा चुके यशस्वी को जब मैदान में रन बचाने के लिए फील्डिंग करनी थी तो उन्हें हवा में झूल कर गेंद को बाउंड्री लाइन के पार जाने से रोकते हुए देखा गया।

चेतन सकारिया राजस्‍थान के फास्ट बॉलर हैं। अमूमन फास्ट बॉलर गेंद फेंकने के बाद इस तरह से कूदकर फील्डिंग करते नजर नहीं आते, लेकिन सकारिया गेंद फेंकने के तुरंत बाद अपनी दाईं ओर छलांग लगाकर गेंद को रोकते नजर आए।

राजस्‍थान के लिए करो या मरो मैच में टीम के खिलाड़ियों को जान झोंकते देखा गया। ओपनर बैट्समैन यशस्वी जायसवाल को रन पूरा करते वक्त लगा कि वे आउट हो सकते हैं तो बैट समेत कूद गए और रन पूरा कर लिया।

इस तस्वीर में आगे की ओर गिरे खिलाड़ी चेतन सकारिया हैं। वे राजस्‍थान के बैट्समैन नहीं बॉलर हैं। बुधवार के मैच में RR के 9 विकेट गिरने के बाद उन्हें बैटिंग के लिए आना पड़ा। जब वे मैदान पर आए तो स्कोर में एक-एक रन बढ़ाने के लिए जान लगाते दिखे।

तमाम कवायदों के बाद जब राजस्‍थान रॉयल्स हारी और मैच जीतकर बेंगलुरु प्ले ऑफ की दौड़ में तीसरे नंबर पहुंच गई तो टीम के खिलाड़ी युजवेंद्र चहल की पत्नी धनश्री वर्मा को स्टैंड में खुश होते देखा गया।