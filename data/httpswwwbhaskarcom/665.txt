Hindi News

Tech auto

CCTV Camera Buying Guide: How To Choose The Right CCTV Camera

टेक गुरु अभिषेक तैलंग के साथ Tech Talk: 355 डिग्री घूमने वाला एक CCTV कैमरा तीन के बराबर, ऑडियो सेंसर से बनेगा पावरफुल; CCTV खरीदने के टिप्स

नई दिल्ली 6 दिन पहले



कॉपी लिंक

वीडियो

CCTV कैमरा आज की तारीख में कई घर-दुकानों की जरूरत बन गए हैं। ऐसे में कौन-सा CCTV कैमरा खरीदा जाए, CCTV कैमरा खरीदते वक्त किन बातों का ध्यान रखा जाए, इसकी जानकारी होना भी जरूरी है। तो चलिए आज इसी बारे में बात करते हैं और आपको इससे जुड़े कुछ टिप्स देते हैं।

टिप नंबर-1

पैन और टिल्ट हो सके

हर कोने में CCTV कैमरा लगाने से बेहतर है कि ऐसा CCTV कैमरा लें जो पैन और टिल्ट हो सके। बाजार में इस तरह के ढेरों CCTV कैमरे आते हैं जो 355 डिग्री तक घूम सकते हैं और 90 डिग्री तक टिल्ट हो सकते हैं। जिससे एक ही कैमरा काफी बड़े एरिया पर नजर रख सकता है। नतीजा ये होता है कि अगर आपको 4 कैमरों की जरूरत है, तो 2 कैमरों से ही काम बन जाएगा। कोशिश करें कि जिस CCTV कैमरे को लें, वो ऐप से कंट्रोल हो सके।

टिप नंबर-2

मोशन और ऑडियो सेंसर हो

CCTV कैमरा खरीदने से पहले ये जरूर ध्यान दें कि उस CCTV कैमरे में कौन से सेंसर्स हैं। अगर CCTV कैमरे में मोशन सेंसर्स हों तो बहुत बढ़िया, ऑडियो सेंसर्स हों तो और भी बढ़िया। ये सेंसर्स किसी भी तरह की असामान्य गतिविधि और आवाजों पर नजर रखता है। इसके सेंसर किसी भी असामान्य गतिविधि को देखते ही सीधा यूजर के फोन पर अलर्ट भेजते हैं। पर ये बात ध्यान रखिए कि मोशन और ऑडियो सेंसर के साथ आने वाले CCTV कैमरे थोड़े महंगे होते हैं।

टिप नंबर-3

इंफ्रारेड LED से लैस हो

ऐसा CCTV कैमरा किस काम का जिसे रात होते ही रंतौधी हो जाए, अंधेरे में कुछ नजर ही ना आए। CCTV कैमरों को रात में एक तरह का नाइट विजन देने के लिए CCTV कैमरों में लेंस के चारों ओर छोटे-छोटे इंफ्रारेड LED बल्ब लगाए जाते हैं। जिससे घनघोर अंधेरे में भी CCTV कैमरे देख सकें। ये CCTV कैमरे के लिए एक तरीके का नाइट विजन होता है। तो CCTV कैमरों में ये देखें कि कितने इंफ्रारेड LED बल्ब दिए गए हैं। आसान गणित है कि जितने ज्यादा इंफ्रारेड बल्ब होंगे, रात में कैमरा उतना अच्छा देख पाएगा।