Hindi News

Entertainment

Bollywood

Ranveer Singh Deepika Padukone Begin Interior Designing Work On Their ₹22 Crore Alibaug Home

रणवीर-दीपिका की नई प्रॉपर्टी: अलीबाग में रणवीर-दीपिका के नए बंगले में शुरू हुआ इंटीरियर डिजाइनिंग का काम, 22 करोड़ है आलीशान हॉलिडे होम की कीमत!

एक दिन पहले



कॉपी लिंक

रणवीर सिंह और दीपिका पादुकोण कुछ दिनों पहले अलीबाग में एक नया बंगला खरीदने के चलते सुर्खियों में आए थे। मीडिया रिपोर्ट्स के मुताबिक, अब दोनों ने बंगले के इंटीरियर पर काम करवाना शरू कर दिया है। उन्होंने बंगले के इंटीरियर की जिम्मेदारी इंटीरियर डिजाइनर विनीता चैतन्य को सौंपी है जिन्होंने कपल के मुंबई स्थित घर को भी डेकोरेट किया है। हाल ही में विनीता ने सोशल मीडिया पर रणवीर-दीपिका के साथ एक ब्लैक एंड वाइट तस्वीर शेयर की। इस तस्वीर में तीनों हंसते हुए दिखाई दे रहे हैं। विनीता ने इस तस्वीर के कैप्शन में लिखा, ये मेरी कार में कौन है?अलीबाग में आपका स्वागत है दीपिका और रणवीर।

22 करोड़ है प्रॉपर्टी की कीमत!

खबरों की मानें तो, रणवीर-दीपिका ने इस प्रॉपर्टी के लिए 22 करोड़ रुपए चुकाए हैं। इसके अलावा दोनों ने प्रॉपर्टी की स्टांप ड्यूटी के तौर पर 1.32 करोड़ रुपए दिए हैं। यह प्रॉपर्टी अलीबाग के समीप मपगांव में है जो कि 9,000 स्क्वायर मीटर में फैली है। दीपिका और रणबीर ने इस प्रॉपर्टी को अपनी फर्म आरएस वर्ल्डवाइड एंटरटेनमेंट प्राइवेट लिमिटेड और केए एंटरप्राइज एलएलपी के अंतर्गत ख़रीदा है।

मीडिया रिपोर्ट्स के अनुसार, इससे पहले इसी साल जुलाई में दीपिका ने बेंगलुरु ने एक एक्सपेंसिव सर्विस अपार्टमेंट खरीदा था। यह प्रॉपर्टी अभी उनके होम-टाउन में अंडर कंस्ट्रक्शन है जिसकी कीमत भी करोड़ों में है।

2014 में खरीदा था 23 करोड़ का अपार्टमेंट

2014 में दीपिका ने ब्यूमोंड बिल्डिंग के 30वें फ्लोर पर एक और फ्लैट खरीदा था। 2319.50 स्क्वायर फीट में बने इस फ्लैट की कीमत 23.75 करोड़ थी। खास बात ये है कि 33 फ्लोर की इस बिल्डिंग के 26वें माले पर दीपिका खुद रहती हैं।

'पद्मावत' रिलीज से पहले लंदन में खरीदा घर

दीपिका पादुकोण ने 'पद्मावत' रिलीज से पहले देश से बाहर लंदन के एक पॉश इलाके में भी घर खरीदा था। इसके पहले वे गोवा में भी रणवीर सिंह के साथ मिलकर एक बंगला खरीद चुकी हैं। दीपिका पादुकोण ने मुंबई में अपना घर खरीदने से पहले कुछ वक्त पाली हिल वाले घर में भी बिताया है।