Hindi News

Sports

Cricket

Ipl

IPL Phase 2 IPL Phase 2 KKR Vs PBKS Match Photos Punjab Won 5 Wickets

फोटोज में देखें IPL का रोमांच: पंजाब की जीत ने अभिनेत्री प्रिटी जिंटा के चेहरे पर लौटाई मुस्कान; हारने पर प्लेऑफ से बाहर हो सकते थे किंग्स

IPL फेज-2 में शुक्रवार को टूर्नामेंट का 45वां मुकाबला कोलकाता नाइट राइडर्स (KKR) और पंजाब किंग्स (PBKS) के बीच खेला गया। जहां पंजाब किंग्स ने आखिरी ओवर में कोलकाता को 5 विकेट से हराकर मैच अपने नाम किया। अंतिम ओवर में पंजाब को 5 रनों की जरूरत थी और ओवर की दूसरी गेंद पर वेंकटेश अय्यर ने केएल राहुल (67) की विकेट हासिल कर मैच को रोमांचक बना दिया, लेकिन अगली ही गेंद पर शाहरुख खान ने छक्का लगाकर टीम को जीत दिलाई।

पंजाब किंग्स ने शुक्रवार को IPL के खेले गए मैच में कोलकाता नाइटराइडर्स को 5 विकेट से हराकर प्ले ऑफ की दौड़ में बरकरार है। पंजाब किंग्स की ओनर प्रिटी जिंटा मैच के दौरान खिलाड़ियों का प्रोत्साहित करती रहीं। पंजाब की जीत के बाद प्रिटी जिंटा के चेहरे की मुस्कान देखने लायक थी।

किसी भी टीम के जीत में एक-एक रन का योगदान अहम होता है। युवा खिलाड़ी इसके महत्व को समझते हैं। KKR के शिवम मावी ने गेंद फेंकने के तुरंत बाद अपनी तरफ आई शॉट को छलांग लगाकर पकड़ कर रन बचाने की कोशिश की।

KKR के वेंकटेश अय्यर ब्राउंड्री लाइन पर पंजाब के एडेन मर्करम का कैच पकड़ने का प्रयास किया। वह सफल नहीं हो पाए, लेकिन उनके प्रयास की कमेंट्रेटर ने भी सराहना की। मर्करम 16 गेंदों पर 18 रन बनाकर सुनील नरेन की गेंद पर शुभमन गिल को कैच दे बैठे।

KKR के राहुल त्रिपाठी ने बाउंड्री पर शिवम मावी के गेंद पर दीपक हुडा का कैच पकड़ा। दीपक ने 4 गेंदों का सामना कर 3 रन बनाए।

पंजाब किंग्स के कप्तान लोकेश राहुल ने अपनी टीम के जीत में अहम भूमिका निभाई। उन्होंने 55 गेंदों पर 67 रन की पारी खेली। राहुल को 19 वें ओवर में एक जीवदान भी मिला। उनका कैच राहुल त्रिपाठी ने पकड़ा। थर्ड अंपायर ने इसे नॉट आउट करार दिया, क्योंकि थर्ड अंपायर का मानना था कि गेंद जमीन पर पहले लग गई थी। हालांकि, लोकेश राहुल बाद में कैच आउट ही हुए। शिवम मावी ने वेंकटेश की गेंद पर उनका कैच पकड़ा।

पंजाब किंग्स के निकोलस पूरन ने 7 गेंदों पर 12 रन बनाए। ब्राउंड्री लाइन पर उनका कैच शिवम मावी ने पकड़ा।

कोलकाता नाइटराइडर्स के बल्लेबाज दिनेश कार्तिक को पंजाब किंग्स के गेंदबाज अर्शदीप सिंह ने क्लीन बोल्ड किया। कार्तिक अर्शदीप के गेंद पर चकमा खाकर गिर गए और गेंद सीधे विकेट पर लग गई। कार्तिक ने 11 गेंदों पर 11 रन बनाए।

KKR के टीम शिफर्ट को पंजाब किंग्स के गेंदबाज मोहम्मद शमी ने अपने ही गेंद पर शानदार फील्डिंग करते हुए रन आउट किया। उन्होंने डायरेक्ट थ्रो किया, जो विकेट पर लगा। शिफर्ट ने 4 गेंदों पर 2 रन बनाए।

KKR के ओपनर वेंकेटेश अय्यर ने टीम को शानदार शुरुआत दी। उन्होंने 49 गेंदों पर 67 रन बनाए। उन्होंने पांच पारियों में दूसरी फिफ्टी बनाई। वेंकेटेश अय्यर का कैच रवि बिश्नोई की गेंद पर दीपक हूडा ने लिया।