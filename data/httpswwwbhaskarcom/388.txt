Hindi News

Entertainment

Bollywood

Kannada TV Serial Actress Soujanya Suicide Case; Hangs Herself To Death

सुसाइड: कन्नड़ टीवी एक्ट्रेस सौजन्या ने की आत्महत्या, साड़ी का बनाया था फंदा; अपने इस कदम के लिए किसी को नहीं बताया जिम्मेदार

2 दिन पहले



कॉपी लिंक

कन्नड़ टीवी एक्ट्रेस सौजन्या ने सुसाइड कर लिया है। एक्‍ट्रेस की लाश उनके बेंगलुरु स्‍थ‍ित घर से बरामद हुई है। पुलिस ने बताया है कि उनके रूम का दरवाजा अंदर से लॉक था। पुलिस ने दरवाजा तोड़कर फंदे से झूल रही एक्ट्रेस की लाश को बाहर निकाला। उन्होंने साड़ी को फंदा बनाने के लिए यूज किया था। पैरों पर बने टैटू के निशान से उनकी पहचान हुई है। पुलिस ने एक्‍ट्रेस के कमरे से एक सूइसाइट नोट भी बरामद किया है।

नही ठहराया किसी को जिम्मेदार

सौजन्‍या बेंगलुरु के साउथ डिस्ट्रिक्ट के कुंबलगोडु के एक अपार्टमेंट में रहती थीं। एक्‍ट्रेस ने अपने सुसाइड नोट में अपनी मौत के लिए किसी को जिम्‍मेदार नहीं बताया है। सौजन्या ने अपने इस डिसीजन के लिए सुसाइड नोट में अपने माता-पिता से माफी मांगी है। उन्होंने लिखा, "मेरी प्यारी फैमिली, मैं अपने इस कदम के लिए माफी मांग रही हूं।" नोट में 27 सितंबर, 28 और 30 सितंबर इन तीन तारीखों का जिक्र है।

डिप्रेशन से थीं पीड़ित

एक्‍ट्रेस ने अपने सुसाइड नोट में डिप्रेशन से पीड़ित होने की बात कबूली है। पुलिस ने मामले की जांच शुरु कर दी है और एक्ट्रेस के परिवार और उनके दोस्‍तों से पूछताछ कर रही है। पुलिस इस मामले में यह जानना चाहती है कि एक्‍ट्रेस अपनी इस हालात के लिए सही में खुद जिम्‍मेदार थीं या उन्‍हें सुसाइड के लिए उकासाया गया था। उन्होंने नोट में अपनी मेंटल प्रॉब्लम से जूझने का भी जिक्र किया है। बुरे वक्‍त में साथ देने वाले सभी साथियों को उन्होंने धन्यवाद दिया है।

कन्‍नड़ टीवी इंडस्‍ट्री की दूसरी एक्ट्रेस ने किया सुसाइड

सौजन्‍या कन्‍नड़ टेलीविजन इंडस्‍ट्री की मशहूर एक्ट्रेस थीं। उन्होंने टीवी के साथ साउथ की फिल्‍मों में भी काम किया हैं। कन्‍नड़ इंडस्‍ट्री के लिए यह खबर शॉकिंग इसलिए भी है, क्‍योंकि कुछ दिनों पहले ही एक्‍ट्रेस जयश्री रमैया ने भी सुसाइड किया था। उन्होंने ने भी मेंटल हेल्थ और स्‍ट्रगल के कारण सुसाइड करने का कदम उठाया था। साल की शुरुआत में 'बिग बॉस कन्नड़' फेम एक्ट्रेस चैत्र कूटूर ने भी सुसाइड करने का प्रयास किया था।