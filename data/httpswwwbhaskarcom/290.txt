Hindi News

Sports

Cricket

Virat Kohli Ravichandran Ashwin Rift | BCCI Arun Dhumal On India Captain Complaining Rumours

विराट कोहली के फेवर में BCCI: टीम में विद्रोह की खबरों पर कोषाध्यक्ष धूमल ने कहा- कभी किसी ने कोहली के खिलाफ लिखित या मौखिक शिकायत नहीं की

नई दिल्ली 2 दिन पहले



कॉपी लिंक

टीम इंडिया में विराट कोहली के खिलाफ विद्रोह की खबरों पर BCCI ने नाराजगी जाहिर की है। BCCI के कोषाध्यक्ष अरुण धूमल ने इन खबरों को बेबुनियाद बताया है। उन्होंने कहा कि कभी किसी खिलाड़ी ने कोहली के खिलाफ शिकायत नहीं की।

पहले कुछ मीडिया रिपोर्ट्स में कहा गया था कि टीम के खिलाड़ी कोहली से खुश नहीं हैं। उन्होंने कोहली और उनकी कप्तानी को लेकर BCCI के सचिव जय शाह से शिकायत की है। इसके बाद BCCI को इस मामले में दखल देना पड़ा।

हर झूठी रिपोर्ट पर BCCI जवाबदेह नहीं- धूमल

अरुण धूमल ने कहा- मीडिया को ये बकवास लिखना बंद करना चाहिए। मैं ये आधिकारिक तौर पर कहना चाहता हूं कि किसी भी भारतीय खिलाड़ी ने कोहली के खिलाफ कभी भी लिखित या मौखिक शिकायत नहीं की है। हर झूठी खबर आने पर बार-बार BCCI को जवाब देने की जरूरत नहीं है। एक रिपोर्ट देखी, इसमें कहा गया था कि इंडिया की वर्ल्ड कप स्क्वॉड में बदलाव होगा। ये कौन कह रहा है?

रिपोर्ट्स में दावा- अश्विन ने BCCI से की कोहली की शिकायत

कुछ रिपोर्ट्स में यह भी दावा किया गया था कि कोहली के टी-20 कप्तानी छोड़ने की वजह रविचंद्रन अश्विन का विद्रोह है। बताया गया था कि अश्विन ने जय शाह से कहा था कि कोहली की वजह से वे टीम में बने रहने को लेकर असुरक्षित महसूस कर रहे हैं। रिपोर्ट्स के मुताबिक, कोहली ने अश्विन पर आरोप लगाया था कि वर्ल्ड टेस्ट चैंपियनशिप के फाइनल में न्यूजीलैंड के खिलाफ उन्होंने पूरी तरह प्रदर्शन नहीं किया। जब इंग्लैंड दौरे पर चारों टेस्ट में अश्विन को बेंच पर बैठाया गया तो ये दावे सही लगने लगे।

चहल को अश्विन पर तरजीह दे रहे कोहली- रिपोर्ट्स

कुछ रिपोर्ट्स में यह भी कहा गया कि टी-20 वर्ल्ड कप की टीम को लेकर कोहली युजवेंद्र चहल को अश्विन से ज्यादा तरजीह दे रहे हैं। रिपोर्ट्स में कहा गया कि रविचंद्रन अश्विन को टी-20 स्क्वॉड में शामिल किए जाने को लेकर कोहली का सेलेक्टर्स के साथ मतभेद हुआ था। कोहली चाहते थे कि चहल को टी-20 स्क्वॉड में शामिल किया जाए। यह भी कहा गया कि कोहली से वनडे की कैप्टेंसी भी वापस ले ली जाएगी और रोहित को यह जिम्मेदारी सौंपी जाएगी।