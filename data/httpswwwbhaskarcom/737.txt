Hindi News

Women

Rishtey

It Is Important To Give Personal Space To Each Other In A Relationship, Know What Can Happen If Space Is Not Given

खुशहाल रिश्ता: रिलेशनशिप में एक-दूसरे को पर्सनल स्पेस देना जरूरी, जानें स्पेस नहीं देने पर क्या हो सकता है नुकसान

नई दिल्ली 2 दिन पहले लेखक: दीप्ति मिश्रा



कॉपी लिंक

मैं और तुम..हम हो गए। इसका मतलब ये कतई नहीं है कि हर वक्त एक-दूसरे से चिपके रहें। रिलेशनशिप में भले ही दो लोग अपनी हर बात, हर अनुभव, हर फीलिंग एक-दूसरे से शेयर करते हों। फिर भी किसी भी रिश्ते को बेहतर ढंग से निभाने के लिए एक-दूसरे को स्पेस देना भी बहुत जरूरी होता है। रिलेशनशिप काउंसलर शिवानी मिस्री साधु से जानें कि किसी खुशहाल रिश्ते के लिए पर्सनल स्पेस कितना जरूरी होता है...

रिलेशनशिप काउंसलर शिवानी मिस्री साधु के मुताबिक, जब दो लोग प्यार में होते हैं तो सब कुछ एक साथ करना अच्छा लगता है। एक साथ वक्त बिताना खुशी देता है। ये सब शुरुआत में बहुत अच्छा लगता है, लेकिन समय के साथ यह रवैया रिश्ते को मजबूत करने की बजाय खराब करने लगता है। पर्सनल स्पेस की कमी के चलते दोनों को रिश्ते में घुटन महसूस होने लगती है। कभी-कभी यह घुटन इतनी बढ़ जाती है कि इसकी वजह से रिश्ता खत्म हो जाता है। ऐसे में खुशहाल रिश्ते के लिए जरूरी है कि एक-दूसरे के पर्सनल स्पेस का ख्याल रखें। इससे आपका रिश्ता मजबूत और पहले से ज्यादा गहरा होगा। उनका कहना है कि मौजूदा वक्त में ज्यादातर कपल पर्सनल स्पेस की इंपॉर्टेंस को समझ रहे हैं और एक-दूसरे को पर्सनल स्पेस देते हैं। साथ ही वो वी स्पेस को भी पूरा टाइम देते हैं।

ऐसे डालें पर्सनल टाइम देने की आदत..

कुछ वक्त के लिए अलग होकर खुद को टाइम देना, अपने साथ वक्त गुजारना, अपनी पसंद की चीजें करना ना केवल आपके पार्टनर को खुशी देगी बल्कि आपको भी अच्छा लगेगा। इस दौरान अपनी निजी जिंदगी और रिश्ते दोनों में संतुलन बनाएं रखें। इससे आप दोनों अपनी लाइफ के हर पहलू को जी सकते हैं। इसकी शुरुआत अपने पार्टनर को दोस्तों के साथ मूवी देखने जाने जैसी छोटी-छोटी चीजों से कर सकते हैं।

इसे अपनी कमी के तौर पर न लें

रिलेशनशिप काउंसलर के मुताबिक, अक्सर लोगों को लगता है कि अगर उनका पार्टनर अपने लिए स्पेस की मांग कर रहा है तो वह रिलेशनशिप में खुश नहीं है या फिर वह इस रिश्ते को खत्म करना चाहता है, लेकिन यह सच नहीं है। पर्सनल स्पेस देने और लेने से इस तरह की

इनसिक्योरिटी भी दूर होती है।

साझा करें टेंशन

शिवानी के मुताबिक, अगर पार्टनर को पर्सनल स्पेस देने के विचार से ही आपको टेंशन होने लगती है, कई सवाल मन में भूचाल लाने लगते हैं तो अपने पार्टनर से इस बारे में बात जरूर करें। दोनों मिलकर कोई बीच का रास्ता निकाल सकते हैं। हां, एक बात ध्यान रखें, आपके पार्टनर ऐसा नहीं लगना चाहिए कि आप उसे खुद से दूर जाने को मजबूर कर रहे हैं।

पर्सनल स्पेस के फायदे:

1.पर्सनल ग्रोथ : जब हम खुद के साथ वक्त बिताते हैं तो हम करीब से अपनी कमियों को महसूस कर पाते हैं और उन पर काम कर सकते हैं। नई स्किल्स सीखकर करियर में ग्रोथ ली जा सकती है। साथ ही अपने पुराने शौक को फिर से जी सकते हैं।

2. करीबियों के साथ गुजार सकते हैं वक्त : मौजूदा वक्त में ज्यादातर कपल्स में दोनों पार्टनर वर्किंग होते हैं, ऐसे में 8 से 10 घंटे ऑफिस में निकल जाते हैं। इस वजह से अपने करीबी और दोस्तों के साथ वक्त बिताने का मौका ही नहीं मिलता है। ऐसे में अगर आपको पर्सनल स्पेस मिलता है तो अपने करी​बी दोस्तों और रिश्तेदारों के साथ क्वालिटी टाइम बिता सकते हैं, जिससे आपको पॉजिटिव एनर्जी मिलेगी।

3. मजबूत होती है बॉडिंग: रिलेशनशिप काउंसलर के मुताबिक, किसी भी रिश्ते के लिए जरूरी है कि दोनों पार्टनर एक-दूसरे को समझें। अगर कभी झगड़ा हो जाए तो नाराज रहने की बजाय अकेले में झगड़े की वजह और उसका हल सोचें और फिर अपने पार्टनर से बात करें। इससे आपकी बॉडिंग मजबूत होगी। साथ ही एक-दूसरे के प्रति भरोसा बढ़ेगा।

पर्सनल स्पेस को मी टाइम की तरह न करें एंजॉय

अगर आपका रिश्ता कड़वाहट के दौर से गुजर रहा है तो दोनों एक-दूसरे को थोड़ा स्पेस दें, जिससे सोचने का मौका मिले। हालांकि, इसका नकारात्मक पहलू यह भी हो सकता है कि अगर रिश्ते में कड़वाहट है तो फिर पर्सनल स्पेस को कपल्स मी टाइम की तरह एंजॉय करने लगते हैं। इससे रिश्ता ठीक होने की बजाय और दूरियां आ सकती हैं।

खींचे लिमिट्स लाइन

रिलेशनशिप काउंसलर शिवानी मिस्री साधु बताती हैं, 'रिश्ते में दोनों पार्टनर्स को एक लाइन खींचनी चाहिए कि उन्हें क्या स्वीकार है और क्या नहीं। सबके सामने डांट देना, इंसल्ट करना, बात-बात पर गुस्सा निकालना, मोबाइल चेक करना, मेल या मैसेज पढ़ना आदि जो भी बातें आपको पसंद नहीं है, उसकी सूची को स्पष्ट कर दें। ऐसी ही सूची अपने पार्टनर से भी पूछ लें। यह हेल्दी है और दिखाता है कि आप एक दूसरे व्यक्ति का भी सम्मान करते हैं।'