Hindi News

Jeevan mantra

Jyotish

Wednesday, 29 September Tarot Rashifal By Pranita Deshmukh, Aries Rashifal, Cancer Horoscope In Hindi, Budhwar Ka Rashifal

टैरो राशिफल: बुधवार को मेष राशि के लोग अपने काम पर ध्यान लगाएं, कर्क राशि के लोग जीवन में संतुलन बनाए रखें

3 दिन पहले



कॉपी लिंक

टैरो कार्ड से जानिए आपके लिए कैसा रह सकता है 29 सितंबर का दिन

बुधवार, 29 सितंबर को मेष राशि के लोग अपने काम पर ध्यान लगाएं, वर्ना हानि हो सकती है। कर्क राशि के लोग अपने जीवन में संतुलन बनाए रखें। टैरो कार्ड रीडर प्रणिता देशमुख से जानिए सभी 12 राशियों के लिए कैसा रहेगा 29 सितंबर का दिन...

मेष - PAGE OF SWORDS

जो घटनाएं आपके मन के मुताबिक नहीं हो रही हैं, उनकी तरफ अधिक ध्यान देने की वजह से आपका फोकस अपने काम से हट जाएगा। साथ में उदासीनता और चिड़चिड़ापन बढ़ सकता है। एक ही चीज को पाने की जिद में आप बाकी बातों को नजरअंदाज करके खुद के लिए समस्या बढ़ा लेंगे। धैर्य के साथ काम करें।

करियर : काम से संबंधित परेशानियां बढ़ती हुई नजर आएंगी। नकारात्मकता क्यों बढ़ रही है, इस बात का ध्यान रखें, तभी काम से संबंधित बातों में सुधार होने लगेगा।

लव : रिलेशनशिप सुधारने के लिए पार्टनर की ओर से कोई पहल नहीं होगी, जिससे आपका दुख बढ़ सकता है।

हेल्थ : सिर में भारीपन और थकान दिनभर रहेगी।

लकी कलर : गुलाबी

लकी नंबर : 8

वृषभ - KING OF WANDS

नकारात्मक विचारों की वजह से आप उदास महसूस करेंगे। आपको काम करने पर अधिक ध्यान देने की आवश्यकता है। फिलहाल संयम की परीक्षा का समय है। इसलिए जिन लक्ष्यों को आप पाना चाहते हैं, उनके लिए फोकस बढ़ाएं और फिजूल बातों से बचें। कड़ी मेहनत और लगन से आपको लक्ष्य प्राप्त होगा।

करियर : भूतकाल की गलतियों को दोहराना नहीं है। काम से संबंधित आलस बिल्कुल भी न करें।

लव : रिलेशनशिप से संबंधित निर्णय लेने के लिए अभी समय सही नहीं है। खुद को सोचने के लिए थोड़ा वक्त दें।

हेल्थ : सेहत ठीक रहेगी। फिर भी खान-पान पर ध्यान बनाए रखें।

लकी कलर : ऑरेंज

लकी नंबर : 7

मिथुन - ACE OF CUPS

आपको महत्वपूर्ण निर्णय लेना पड़ सकता है, इसकी वजह से शांति प्राप्त होगी। साथ ही, कुछ समस्याओं के हल भी आपको स्पष्ट रूप से मिलेंगे। अपेक्षाएं पूरी होती नजर आएगी। लक्ष्य प्राप्ति का आनंद भी मिलेगा। जिस व्यक्ति की वजह से आध्यात्मिक बातों की ओर ध्यान लग रहा है, उस व्यक्ति के साथ जुड़े रहना आपके लिए अत्यंत आवश्यक होगा।

करियर : पैसों से जुड़े काम सफल होने की वजह से काम का विस्तार करना आपके लिए आसान होगा।

लव : पार्टनर्स में आपसी सामंजस्य और प्रेम बढ़ता हुआ नजर आएगा।

हेल्थ : पानी का प्रयोग उचित मात्रा में करने की आवश्यकता होगी।

लकी कलर : लाल

लकी नंबर : 3

कर्क - THE STAR

काम और व्यक्तिगत जीवन में संतुलन बनाए रखना संभव होगा। जिन आदतों की वजह से आप बार-बार संतुलन खो रहे थे, उन्हें बदलें। किसी नए व्यक्ति की वजह से आपको प्रेरणा मिलेगी। अपनी योजना पर टिके रहने की कोशिश करें।

करियर : काम की बातों के साथ अन्य स्किल्स को बढ़ाने का अवसर प्राप्त होगा।

लव : यदि लव रिलेशनशिप आगे नहीं बढ़ रही है तो इस बारे में सोचना छोड़ दें। पार्टनर को सोच-विचार करने के लिए अधिक वक्त दें।

हेल्थ : पाचन से संबंधित समस्या को ठीक करने पर ध्यान देना होगा।

लकी कलर : सफेद

लकी नंबर : 2

सिंह - QUEEN OF CUPS

अभी तक जिन कामों में गति नहीं आ रही थी, उनमें तेजी आ सकती है। पैसों से संबंधित चिंता सता सकती है, लेकिन आप अपने लक्ष्य में थोड़ा बदलाव लाते हैं तो ये चिंता नहीं रहेगी। स्वभाव में थोड़ा लचीलापन लाने की कोशिश करें। भावनाओं की वजह से कोई गलत निर्णय लिया जा सकता है, सतर्क रहें।

करियर : आपके काम को पूरा करने के लिए अन्य लोगों की सहायता लेना पड़ सकती है। काम तय समय पर पूरा होगा। मदद करने वाले लोगों को श्रेय देना न भूलें।

लव : प्रेम संबंधों में उतार-चढ़ाव आने की वजह से आप बेचैन महसूस करेंगे। पार्टनर की छोटी-छोटी बातों पर नियंत्रण रखने की कोशिश न करें।

हेल्थ : अपच और उल्टी जैसी तकलीफ हो सकती है।

लकी कलर : पीला

लकी नंबर : 5

कन्या - ACE OF SWORDS

फिलहाल वक्त आपके पक्ष में है और मनचाही सफलता मिल सकती है। पारिवारिक जीवन पर ध्यान देने की वजह से चिंताएं दूर हो सकती हैं। उम्र में छोटे लोगों से बात करते समय सतर्क रहें। बेवजह विवाद से बचें।

करियर : काम से संबंधित ट्रेनिंग प्राप्त हो सकती है। ये ट्रेनिंग आपके करियर को नया मोड़ दिला सकती है।

लव : खुद में ही अधिक उलझे रहने की वजह से रिलेशनशिप में ठीक से ध्यान नहीं दे पाएंगे।

हेल्थ : पेट दर्द और अपच की समस्या रह सकती है।

लकी कलर : नीला

लकी नंबर : 1

तुला - THE HANGEDMAN

बीती बातों को बार-बार याद करने से मानसिक तनाव बढ़ सकता है। साथ में भविष्य की चिंता भी सता सकती है। कुछ लोग आपके जीवन से हमेशा के लिए निकल गए हैं। उन लोगों को भूलकर आगे बढ़ने की कोशिश करें। जीवन में हो रहे बदलाव भलाई के लिए हैं, लेकिन इस बदलाव को अपनाने के लिए अभी थोड़ा वक्त और लग सकता है।

करियर : काम की गति से जुड़ी बातें अपने साथियों के साथ शेयर करें। इस संबंध में अन्य लोगों के साथ बात करने से बचें।

लव : वैवाहिक जीवन में स्थिरता नजर आएगी। पार्टनर्स एक-दूसरे के करीब आने की कोशिश करेंगे।

हेल्थ : आंखों से संबंधित इंफेक्शन या जलन तकलीफ दायक होगी।

लकी कलर : ग्रे

लकी नंबर : 6

वृश्चिक - ACE OF WANDS

अपनी काबिलियत और काम पर विश्वास रखने की जरूरत है। तभी मनचाहे अवसर ढूंढ पाएंगे। हर एक बात में खुद के लिए नकारात्मक सोच रखना और दूसरों के साथ बार-बार तुलना करना सही नहीं है। मित्रों में से ही कोई व्यक्ति आपका मार्गदर्शक साबित होगा।

करियर : काम से संबंधित अनचाही जिम्मेदारी आपको मिल सकती है। जिसे निभाने के लिए मानसिक रूप से खुद को मजबूत बनाना अत्यंत आवश्यक होगा।

लव : पार्टनर और आपके व्यक्तिगत जीवन में गति नजर आएगी, जिसके कारण एक-दूसरे के लिए आदर और सम्मान बढ़ेगा।

हेल्थ : पेट की तकलीफ हो सकती है।

लकी कलर : हरा

लकी नंबर : 9

धनु - EIGHT OF PENTACLES

आपका ध्यान पूरी तरह से अपने सपनों को साकार करने पर ही रखें, लेकिन इन्हीं सपनों को साकार करने के लिए आपको सोच-समझकर आगे बढ़ना होगा। आने वाली छोटी कठिनाइयां आपको निराश कर सकती हैं। जिस व्यक्ति के साथ आप खुद की तुलना करते हैं, उनके जीवन में भी कठिनाइयां आई थीं, इस बात का ध्यान रखें।

करियर : विद्यार्थियों को हर प्रकार के प्रलोभन से खुद को दूर रखना होगा।

लव : रिलेशनशिप में बदलाव आने में और वक्त लग सकता है। पार्टनर एक-दूसरे को समझने की कोशिश करते रहें।

हेल्थ : वाहन को संभलकर चलाने की आवश्यकता होगी।

लकी कलर : लाल

लकी नंबर : 4

मकर - QUEEN OF SWORDS

महत्वपूर्ण कामों का अवलोकन करके आप भविष्य में क्या बदलाव लाना चाहते हैं, इस बात पर गौर करें और उसी तरह काम करते रहें। जो निर्णय आपने लिया गया है, उसमें किसी भी व्यक्ति का साथ नहीं मिलेगा, लेकिन आप पूरी तरह से सक्षम हैं, इसलिए लोगों के साथ की अपेक्षा भी न रखें।

करियर : वरिष्ठ अधिकारियों के साथ चल रहे मतभेद को मिटाने की कोशिश करें। आपका अहंकार नुकसान का कारण बन सकता है।

लव : केवल पार्टनर से ही अपेक्षाएं रखना और खुद के स्वभाव में बिल्कुल भी बदलाव न करने की वजह से रिलेशनशिप में दरार आ सकती है।

हेल्थ : गर्दन और कंधे संबंधी तकलीफ हो सकती है।

लकी कलर : गुलाबी

लकी नंबर : 5

कुंभ - KING OF CUPS

आपके अंदर की अच्छाइयां और बुराइयां, दोनों का अवलोकन करें। अपने ज्ञान से कठिनाइयों को दूर करने की कोशिश करनी होगी। जो मार्गदर्शक हैं, उनका प्रभाव आप पर दिखेगा, फिर भी आप खुद का संतुलन बिगड़ने नहीं देंगे।

करियर : अपने कार्यों को बेहतरीन तरीके से करने के लिए अपने सहकर्मी और प्रतिस्पर्धी किस प्रकार से काम करते हैं, इस बात का अभ्यास जरूर करें।

लव : अन्य बातों को नजरअंदाज करके केवल लव रिलेशनशिप को ही महत्व देने की वजह से नुकसान हो सकता है।

हेल्थ : शारीरिक बीमारियों को ठीक करने के लिए नेचुरोपैथी या होम्योपैथी कि सहायता लें।

लकी कलर : नीला

लकी नंबर : 1

मीन - TWO OF PENTACLES

करीबी व्यक्ति की टिप्पणी आपके लिए परेशानी का कारण बन सकती है। जिसकी वजह से एक-दूसरे के साथ संबंध बिगड़ सकते हैं। रिश्तों को ठीक करने की कोशिश करें। करीबी व्यक्ति का अपने जीवन में क्या महत्व है और आप इस व्यक्ति के साथ क्यों संबंध बनाए रखना चाहते हैं, इस बात के बारे में सोच-विचार करें।

करियर : करियर से संबंधित अटकी हुई बातें आगे बढ़ने लगेंगी। पैसों की आवक भी बढ़ती रहेगी।

लव : रिलेशनशिप में आ रहे उतार-चढ़ाव के कारण रिलेशनशिप से संबंधित सोच-विचार पार्टनर के द्वारा ठीक से चर्चा करके किया जाएगा।

हेल्थ : बीपी से संबंधित समस्या या खून से संबंधित किसी भी प्रकार की बीमारी को नजरअंदाज न करें।

लकी कलर : पीला

लकी नंबर : 4

