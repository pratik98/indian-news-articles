Hindi News

Entertainment

Tv

Happy Birthday: The Family Members Were Against Hina Khan's Acting Career, Before The Show Yeh Rishta Kya Kehlata Hai, She Was The Top 30 Contestant Of Indian Idol

हैप्पी बर्थडे हिना खान: हिना खान के एक्टिंग करियर के खिलाफ थे घरवाले, 'ये रिश्ता क्या कहलाता है' शो से पहले रह चुकी हैं इंडियन आइडल की टॉप 30 कंटेस्टेंट

12 घंटे पहले



कॉपी लिंक

टेलीविजन से लेकर बॉलीवुड तक में अपने बेहतरीन अभिनय से जगह बना चुकीं हिना खान आज पूरे 34 साल की हो चुकी हैं। हिना ने अपने एक्टिंग करियर की शुरुआत स्टार प्लस के पॉपुलर शो ये रिश्ता क्या कहलाता है में अक्षरा का किरदार निभाकर की थी, हालांकि उनका परिवार इसके खिलाफ था। आज एक्ट्रेस के जन्मदिन के खास मौके पर आइए जानते हैं कैसा है उनका संघर्षों से भरा एक्टिंग करियर-

2 अक्टूबर 1987 में श्रीनगर में जन्मीं हिना खान एक कश्मीरी परिवार से ताल्लुक रखती हैं। हिना के परिवारवाले रूढ़िवादी थे जिसके चलते वो हिना को पढ़ाई के लिए तक दिल्ली भेजने के लिए राजी नहीं थे, लेकिन हिना ने मुश्किलों से सबको राजी कर लिया। हिना को हमेशा से ही एक्टिंग और सिंगिंग में दिलचस्पी थी, लेकिन परिवार की खातिर उन्होंने कभी इच्छा जाहिर नहीं की थी।

इंडियन आइडल में ले चुकी हैं हिस्सा

हिना खान को सिंगिंग में भी दिलचस्पी थी। एक्ट्रेस ने साल 2008 में सिंगिंग रियलिटी शो का ऑडीशन दिया था। इतना ही नहीं बेहतरीन परफॉर्मेंस के चलते हिना ने शो के टॉप 30 कंटेस्टेंट्स में भी जगह बना ली थी।

दोस्त के कहने पर घरवालों के बिना बताए दिया था ऑडीशन

कॉलेज के दिनों में हिना के दोस्त ने उन्हें टीवी शो के लिए ऑडीशन देने के लिए कहा, लेकिन परिवार के लिए उन्होंने इनकार कर दिया। दोस्त के दबाव देने पर आखिर में एक्ट्रेस राजी हो गईं। ऑडीशन देने के बाद कास्टिंग डायरेक्टर ने उन्हें एक बार में सेलेक्ट कर लिया था, जिसके बाद वो परिवार को बिना बताए मुंबई आ गई थीं। ये ऑडीशन हिना ने ये रिश्ता क्या कहलाता है शो के लिए दिया था जिसमें उन्होंने सीधी-सादी लड़की अक्षरा का लीड रोल निभाया था।

महज 20 साल की हिना ने प्रोडक्शन वालों की मदद से मुंबई में रहने का ठिकाना ढूंढा और शूटिंग शुरू कर दी। एक हफ्ते बाद जब एक्ट्रेस ने हिम्मत करके घरवालों को इसकी जानकारी दी तो उनके पिता नाराज हो गए। एक्टिंग में आने से नाराज परिवार वालों ने हिना के माता-पिता से सारे संबंध खत्म कर दिए थे।

देखते ही देखते हिना का शो हिट हो गया और उनके पिता ने नाराजगी दूर कर दी। लेकिन उनकी शर्त थी कि हिना एक्टिंग के साथ अपनी पढ़ाई भी पूरी करें। हिना रात भर शूटिंग करती थीं और ब्रेक लेकर पढ़ाई किया करती थीं। उन्हें अपने एग्जाम देने हमेशा दिल्ली जाना पड़ता था, हालांकि उन्होंने पढ़ाई और एक्टिंग के बीच बैलेंस बना लिया। हिना 7 सालों तक ये रिश्ता क्या कहलाता है शो का हिस्सा रही थीं, जो लगातार टीआरपी चार्ट में नंबर वन रहा। साथ ही ये शो इंडियन टेलीविजन हिस्ट्री का सबसे लंबा चलने वाला शो भी है।

इसके बाद साल 2017 में बिग बॉस 11 में नजर आकर हिना ने अपनी सीधी-सादी लड़की की इमेज तोड़कर एक बोल्ड और स्टाइलिश लड़की का छवि बना ली। इसके बाद एक्ट्रेस खतरों के खिलाड़ी और कसौटी जिंदगी की 2 जैसे शोज में नजर आईं हैं। टीवी इंडस्ट्री के कामयाब करियर के बाद हिना हैक्ड फिल्म से बॉलीवुड डेब्यू किया था।