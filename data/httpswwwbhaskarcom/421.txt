Hindi News

Madhurima

Like The Rest Of The Body, It Is Important To Take Care Of The Health Of The Hands And Some Household Chores Should Also Be The Responsibility Of Women.

देखभाल- सलाह: शरीर के बाक़ी हिस्सों की तरह ही हाथों की सेहत का ख़्याल रखना भी ज़रूरी है और घर के कुछ काम महिलाओं के ज़िम्मे भी होना चाहिए

राजेश पांड्या, डायरेक्टर, काई इंडिया, सोनिया दत्त 8 दिन पहले



कॉपी लिंक

हम सभी दिन-भर कुछ न कुछ काम करते रहते हैं। ऐसे में हाथों का ख़्याल रखना भी तो ज़रूरी है। हाथों की मालिश करना, उनमें नमी बनाए रखना हमारा ही कार्य है। हाथों पर ध्यान देकर कई मुश्किलों को दूर रख सकते हैं। जानिए कैसे — — सख़्त साबुन से हाथ न धोएं जिस साबुन से आप अपने हाथ धो रहे हो उसके बारे में जानकारी ज़रूर रखें। आपके साबुन में एलोवेरा या शिया बटर जैसे मॉइश्चराइजि़ंग तत्व होने चाहिए। — धूप से मिलेगी राहत काम का बोझ बढ़ने से कुछ लोगों को हाथ में दर्द भी होता है। थोड़ी धूप त्वचा के लिए ज़रूरी होती है। कुछ देर धूप में रहने की कोशिश करें ताकि आपका शरीर विटामिन डी का उत्पादन कर सके। विटामिन डी आपके जॉइंट्स (जोड़ों) को दर्द से बचाने में मदद करने के लिए ज़रूरी होता है। — नारियल तेल से मालिश रूखी त्वचा के लिए के लिए नारियल तेल भी काफ़ी फ़ायदेमंद होता है। नारियल का तेल ड्राय स्किन के इलाज के लिए पैट्रोलियम जैली जितना ही सुरक्षित और प्रभावी होता है। यह स्किन के हाइड्रेशन में काफ़ी सुधार करता है। इससे मालिश करने से हाथों को आराम मिलता है। — नाखूनों को नियमित रूप से काटें नाखूनों को काटने के लिए अपने पर्सनल नेल क्लिपर का इस्तेमाल करें। अपने नेल केयर क्लिपर को कभी भी किसी से शेयर न करें क्योंकि इससे नाख़ून के रोगाणु अन्य लोगों में फ़ैल सकते हैं। जंग लगे नेल क्लिपर का उपयोग न करें, क्योंकि इससे त्वचा मेंे संक्रमण हो सकता है। — हाथों को एक्सफोलिएट करें जिस तरह से आप अपने चेहरे को एक्सफोलिएट करते हैं, ठीक वही प्रक्रिया अपने हाथों पर भी अपनानी चाहिए। यह रूखी त्वचा को हटाने और हाथों को मुलायम रखने में मदद करता है। ब्राउन शुगर और जैतून के तेल का उपयोग करके हाथों को स्क्रब कर सकते हैं।

नमी को बरकरार रखें

— हाथों के रूखे हो जाने पर एलोवेरा जैल को ड्राय एरिया पर लगाया जा सकता है। क्योंकि एलोवेरा को सबसे अच्छे मॉइश्चराइज़र में से एक माना जाता है।

— कुछ शोधों में पाया गया है कि शहद त्वचा के रूखेपन समेत कई तरह की त्वचा संबंधित बीमारियों के लिए फ़ायदेमंद होता है। यह रूखी त्वचा से छुटकारा पाने के लिए एक बेहतरीन घरेलू इलाज है। शहद पूरी तरह से प्राकृतिक होता है और इसे सीधे त्वचा पर लगाया जा सकता है।

— अधिक रूखी त्वचा होने पर जैतून का तेल (ऑलिव ऑयल) चमत्कारी काम करता है। ऑलिव ऑयल से आवश्यकतानुसार अपनी त्वचा पर मालिश कर सकते हैं। इसे लगाने के बाद कुछ घंटों या रात भर के लिए ग्लव्स या प्लास्टिक रैप से ढक दें।