Hindi News

Sports

Cricket

Ipl

IPL 2021 Phase 2 DC Vs KKR Kolkatas Team Will Come Down To Strengthen The Position In Top 4 Delhi's Eyes Again On Number 1

दिल्ली Vs कोलकाता: KKR की जीत में बल्ले से चमके सुनील नरेन, लगातार चार जीत के बाद दिल्ली की पहली हार

IPL फेज-2 में मंगलवार को दिन का पहला मैच दिल्ली कैपिटल्स और कोलकाता नाइटराइडर्स के बीच खेला गया। दूसरा मैच पंजाब और मुंबई के बीच खेला गया।लेकिन पहले मैच में KKR ने 128 रनों के टारगेट का पीछा करते हुए 3 विकेट से जीत दर्ज की। कोलकाता ने 10 गेंद शेष रहते मुकाबला जीतकर अपने नाम किया। टीम की जीत में नितीश राणा ने 27 गेंदों पर नाबाद 36 रन बनाए, जबकि सुनील नरेन के बल्ले से भी सिर्फ 10 गेंदों पर 21 रनों की पारी देखने को मिली। मैच का स्कोर देखने के लिए यहां क्लिक करें

लड़खड़ाई KKR की पारी

टारगेट का पीछा करते हुए कोलकाता का पहला विकेट वेंकटेश अय्यर (14) के रूप में गिरा। उनकी विकेट ललित यादव के खाते में आई। अगले ही ओवर में आवेश खान ने छक्के के साथ अपना खाता खोलने वाले राहुल त्रिपाठी (9) रन बनाकर आउट हुए। इसके बाद शुभमन गिल और नितीश राणा ने पारी को संभालने का काम किया। गिल एक छोर संभालकर खेल रहे थे, लेकिन तभी कगिसो रबाडा ने उनको आउट कर दिल्ली को तीसरी सफलता दिलाई। अगली ही गेंद पर आर अश्विन ने कैप्टन मोर्गन को शून्य पर आउट कर KKR की कमर तोड़कर रख दी।

मोर्गन को आउट करने के बाद अश्विन काफी जोश में नजर आए। कोलकाता का छठा विकेट दिनेश कार्तिक (12) के रूप में गिरा। दिल्ली के लिए आवेश खान 3 विकेट लेने में सफल रहे।

आउट होने के बाद अश्विन को आया गुस्सा

दिल्ली की पारी के अंतिम ओवर में टिम साउथी ने आर अश्विन का विकेट चटकाया। आउट होने के बाद मैदान पर अश्विन को गुस्से से आग बबूला होते देखा गया। मैदान पर वह पहले साउथी और उसके बाद कैप्टन मोर्गन से गुस्से में कुछ कहते नजर आए।

अच्छी शुरुआत के बाद गंवाया विकेट

शिखर धवन और स्टीव स्मिथ ने पहले विकेट के लिए 35 रन जोड़े। अच्छी लय में नजर आ रहे धवन (24) की विकेट लॉकी फर्ग्युसन के खाते में आई। आउट होने से पहले ऑरेंज कैप एक बार वापस शिखर के पास पहुंच गई है। अभी तक गब्बर 454 रन बना चुके हैं। शिखर के विकेट के बाद श्रेयस अय्यर (1) का मैजिक भी आज देखने को नहीं मिला और सुनील नरेन ने क्लीन बोल्ड कर उनको पवेलियन का रास्ता दिखाया।

89 पर आधी टीम लौटी पवेलियन

कोलकाता को तीसरी सफलता स्टीव स्मिथ (39) के रूप में मिली। स्मिथ को फर्ग्युसन ने क्लीन बोल्ड कर आउट किया। स्मिथ के विकेट के बाद दिल्ली ने शिमरोन हेटमायर (4) और ललित यादव (0) के विकेट जल्दी गंवा दिए। 89 पर KKR ने पांच विकेट हासिल कर लिए थे। कोलकाता को छठी कामयाबी अक्षर पटेल (0) के रूप में मिली। ऋषभ पंत ने 36 गेंदों पर 39 रन बनाए और वह रन आउट होकर ड्रेसिंग रूम लौटे। आउट होने से पहले दिल्ली कैपिटल्स के लिए सबसे ज्यादा रन बनाने वाले खिलाड़ी भी बन गए। दिल्ली ने 20 ओवर में 127/9 का स्कोर बनाया। KKR के लिए वेंकटेश अय्यर, सुनील नरेन और लॉकी फर्ग्युसन ने 2-2 विकेट चटकाए।

KKR के हुए 10 पॉइंट्स

मैच में मिली जीत के साथ ही KKR के 11 मैचों में 10 अंक हो गए हैं और टीम चौथे पायदान पर बरकरार है। वहीं, दिल्ली कैपिटल्स की टीम 11 मैचों से 16 अंक लेकर प्लेऑफ में अपनी जगह लगभग पक्की कर चुकी है।

वेंकटेश अय्यर साबित हुए हैं डार्क हॉर्स

इस लेग में वेंकटेश अय्यर कोलकाता के लिए डार्क हॉर्स साबित हुए हैं। उन्होंने चार मैचों में 41 नाबाद, 53, 18 और 14 रनों की पारियां खेली हैं। KKR के गेंदबाज भी अच्छा प्रदर्शन कर रहे हैं। हालांकि, कप्तान ओएन मोर्गन की फॉर्म चिंता का सबब है। आईपीएल 2020 से टी-20 क्रिकेट में मोर्गन का औसत 18.92 और स्ट्राइक रेट 123.72 रहा है। इसमें एक भी अर्धशतक नहीं है।

साउथी को मिला डेब्यू का मौका

चेन्नई के खिलाफ फील्डिंग करते हुए आंद्रे रसेल हैमस्ट्रिंग इंजरी का शिकार हो गए थे। ऐसे में आज उनके स्थान पर टिम साउथी को शामिल किया गया है। कीवी तेज गेंदबाज का KKR के लिए यह पहला मुकाबला है। साउथी को KKR ने पैट कमिंस के रिप्लेसमेंट के रूप में टीम में जोड़ा है।

दोनों टीमें

KKR- शुभमन गिल, नितीश राणा, राहुल त्रिपाठी, ओएन मोर्गन (कप्तान), टिम साउथी, दिनेश कार्तिक (विकेटकीपर), सुनील नरेन, वेंकटेश अय्यर, लॉकी फर्ग्युसन, वरुण चक्रवर्ती, संदीप वारियर।

DC- स्टीव स्मिथ, शिखर धवन, श्रेयस अय्यर, ऋषभ पंत (w/c), ललित यादव, शिमरोन हेटमायर, अक्षर पटेल, रविचंद्रन अश्विन, कगिसो रबाडा, एनरिक नोर्त्या, आवेश खान।