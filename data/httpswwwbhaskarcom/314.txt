Hindi News

Local

Rajasthan

Jaipur

Dotasara Said Only BJP MLAs Are Not Listening To Kirori, Kirori Said I Will Give A Befitting Reply

REET को लेकर ट्विटर पर भिड़े डोटासरा और किरोड़ी: सांसद मीणा बोले- पेपर लीक में बड़े लोग शामिल, सरकार आगे बढ़कर कराए CBI जांच, शिक्षा मंत्री ने कहा- बेरोजगारों को कर रहे भ्रमित

जयपुर 42 मिनट पहले



कॉपी लिंक

किरोड़ी लाल मीणा और शिक्षा मंत्री गोविंद सिंह डोटासरा।

राजस्थान में हुई अब तक की सबसे बड़ी परीक्षा रीट को लेकर विवाद थमने का नाम नहीं ले रहा है। शिक्षा मंत्री गोविंद सिंह डोटासरा और भाजपा के राज्यसभा सांसद किरोड़ी लाल मीणा के बीच ट्विटर पर भी जंग जारी है। एक ओर जहां बीजेपी नेता किरोड़ी लाल मीणा फिर से रीट कराने की मांग कर रहे हैं। वहीं दूसरी ओर धरने पर बैठे राज्यसभा सांसद किरोड़ीलाल मीणा पर कांग्रेस प्रदेश अध्यक्ष गोविन्द सिंह डोटासरा ने पलटवार किया है। उन्होंने कहा कि रीट के दौरान नकल में शामिल लोगों के खिलाफ लगातार कार्रवाई जारी है। लेकिन फिर भी अगर किरोड़ी लाल मीणा को कोई समस्या है। तो वह मुझसे और मुख्यमंत्री से भी मिल सकते हैं। लेकिन उन्हें युवाओं को भ्रमित नहीं करना चाहिए।

इससे पहले प्रदेश कांग्रेस कार्यालय में भी गोविंद सिंह डोटासरा ने कहा कि किरोड़ी लाल मीणा भाजपा के सांसद हैं। वो बीजेपी की 78 MLA को आंदोलन में बुला रहे हैं। जबकि 78 MLA कह रहे हैं कि इसकी बात मत सुनना यह तो ऐसे ही घूमता रहता है। उन्होंने कहा कि राजस्थान के इतिहास में पहली बार इस तरह की ऐतिहासिक परीक्षा का आयोजन किया गया है। जो अब भाजपा नेताओं को पच नहीं रहा है। उन्होंने कहा कि मरी बुझी बीजेपी सिर्फ छात्रों को भ्रमित करने के लिए नौटंकी कर रही है। जबकि हकीकत में अगर उन्हें किसी बात से कोई समस्या है। तो हमें शिकायत करें। हम उस पर कार्रवाई करेंगे। लेकिन वह ऐसे नहीं कर रहे और सिर्फ छात्रों को भ्रमित करने का काम कर रहे हैं

गोविंद डोटासरा का ट्वीट।

वहीं शिक्षा मंत्री गोविंद सिंह डोटासरा के बयान पर राज्यसभा सांसद किरोड़ी लाल मीणा ने भी पलटवार किया है। उन्होंने ट्वीट कर कहा कि आपने जिस तरह से मुझ पर व्यक्तिगत छींटाकशी की है। उससे मुझे दुख जरूर हुआ है। लेकिन इससे बेरोजगारों के प्रति मेरा समर्पण रत्ती भर भी कम नहीं होगा। उन्होंने कहा की बेरोजगारों के लिए मेरा आंदोलन समाप्त नहीं होगा। जब तक प्रदेश के युवाओं को न्याय नहीं मिल जाएगा। तब तक मैं यूं ही धरने पर बैठा रहूंगा।

उन्होंने कहा कि पेपर लीक मामले में जो तथ्य सामने आए हैं उनसे यह स्पष्ट है कि परीक्षा में व्यापक स्तर पर गड़बड़ी हुई है और बड़े लोग इसमें शामिल हैं। कुछ लोगों की गिरफ्तारी भी हुई है। इसकी तह तक जाने के लिए राज्य सरकार को स्वयं आगे बढ़कर सीबीआई जांच के लिए कहना चाहिए।

किरोड़ी लाल मीणा का ट्वीट।

बता दें कि रीट की सीबीआई जांच कराने के साथ ही फिर से परीक्षा कराने की मांग को लेकर राज्यसभा सांसद किरोड़ी लाल मीणा 30 सितंबर से धरने पर बैठे हैं। किरोड़ी का कहना है कि जब तक उनकी मांग पूरी नहीं होती उनका आंदोलन जारी रहेगा। वहीं अब शिक्षा मंत्री गोविंद सिंह ने फिर से परीक्षा कराने की मांग को सिरे से खारिज कर दिया है।