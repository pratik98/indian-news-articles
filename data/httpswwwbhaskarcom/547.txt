Hindi News

Local

Mp

Bhind

In The Rugged Ravine Of Chambal, The Miscreant And His Daughter Fired Bullets At The Police, The Young Man Survived, The Wife Of The Accused Threw Stones, A Jawan Was Injured.

बदमाश को पकड़ने गई पुलिस पर फायरिंग: चंबल की बीहड़ में बदमाश और उसकी बेटी ने दागी गोलियां, आरोपी की पत्नी ने पत्थर फेंके; बाल-बाल बचे जवान

भिंड एक घंटा पहले



कॉपी लिंक

अटेर थाना

चंबल के बीहड़ों में फरार बदमाश को पकड़ने गई पुलिस पर फायरिंग की गई। बदमाश व उसकी बेटी ने पुलिस पर निशाना साधते हुए गोलियां दागना शुरू कर दी। बंदूक की गोलियाें को भिंड जिले की अटेर थाना पुलिस के जवानों ने दाएं-बाएं होता देखा, तो वे पुलिस वाहन की ओट में छिपकर जान बचाई।

जवाब में पुलिस ने भी हवाई फायर किए। इस दौरान बदमाश की बंदूक में कारतूस फंस गया। आरोपी की बंदूक को जाम होता देख अटेर थाना पुलिस ने दबोच लिया। आरोपी के पकड़े जाने पर बदमाश की पत्नी ने पुलिस पर पत्थर फेंके। यह घटना शुक्रवार-शनिवार की देर रात की है।

अटेर थाना पुलिस के मुताबिक शातिर बदमाश शादी लाल यादव निवासी रानीपुरा पुरा की तलाश पिछले कुछ महीनों से थी। आरोपी मारपीट और हवाई फायरिंग के मामले में फरार चल रहा था। शुक्रवार की देर रात पुलिस को सूचना मिली की आरोपी अपने घर पर है। यह आरोपी गांव से दूर खेतों में मकान बनाकर रह रहा था।

पुलिस ने आरोपी की घेराबंदी की उस समय आरोपी घर के बाहर पेड़ के नीचे बैठा था। जैसे ही, पुलिस की गाड़ी उसके मकान की ओर बढ़ी तभी आरोपी ने पेड़ की ओट लेकर फायरिंग शुरू कर दी। आरोपी ने सीधे पुलिस की ओर बंदूक से हवाई फायर करना शुरू कर दिए।

आरोपी द्वारा फायरिंग शुरू होता देख पुलिस छिप गई। इसी दौरान बदमाश की बंदूक में कारतूस फंस गया। पुलिस ने जैसे ही देखा वैसे ही बदमाश को पुलिस जवानों ने लपक कर पकड़ लिया। पुलिस को आगे बढ़ाता देख आरोपी ने बेटी शिवानी को बुलाया और कहा कि दूसरी बंदूक लाओ। तब तक पुलिस के जवान आरोपी तक पहुंच चुके थे।

पुलिस के हाथों पिता को पकड़ता देख बदमाश की बेटी छत पर चढ़ गई और पुलिस की ओर दोनाली बंदूक से फायर करना शुरू कर दिया। इस दौरान पुलिस ने भी जवाबी फायरिंग की। इसी समय बदमाश की पत्नी सरोज ने भी पुलिस पर पत्थर फैंके। इससे पुलिस जवान अभिषेक राजावत के चोट आई। पुलिस अपने साथ फरार आरोपी शादी लाल को पकड़कर लाई। पुलिस पर फायरिंग करने के आरोप में बदमाश की पत्नी व बेटी को भी आरोपी बनाया गया।

बदमाश पर 09 अपराध के मामले दर्ज

शादीलाल, अपराधिक प्रवृत्ति का है। वो चंबल रेत खनन से भी जुड़ा है। रेत के कारोबार से उसने आलीशान मकान बीहड़ में खड़ा किया। आरोपी पर चंबल रेत उत्खनन के फोरेस्ट डिपार्टमेंट द्वारा मामला पंजीबद्ध कराए गए। इसके अलावा बदमाश, अपने भांजे की प्रेमिका के हत्या का आरोपी है। इस तरह बदमाश पर कुल 09 प्रकरण दर्ज हैं।