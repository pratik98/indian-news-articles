Hindi News

Jeevan mantra

Jyotish

Aaj Ka Rashifal (Horoscope Today) | Daily Rashifal (1st October 2021), Daily Zodiac Forecast: Singh Rashi, Kanya, Aries, Taurus, Gemini Cancer Libra, And Other Signs

1 अक्टूबर का राशिफल: मकर और कुंभ सहित 5 राशियों को महीने के पहले ही दिन जॉब और बिजनेस में हो सकता है फायदा

2 दिन पहले



कॉपी लिंक

वृश्चिक और मीन सहित 7 राशियों पर रहेगा सितारों का मिला-जुला असर, इन लोगों को पूरे दिन रहना होगा संभलकर

1 अक्टूबर के सितारे शिव और गजकेसरी योग बना रहे हैं। जिसके चलते 5 राशियों के लिए दिन शुभ रहेगा। एस्ट्रोलॉजर डॉ. अजय भाम्बी का कहना है कि आज सिंह, कन्या, धनु, मकर और कुंभ राशि वाले लोगों को सितारों का साथ मिलेगा। जिससे नौकरी और बिजनेस में तरक्की के योग बनेंगे और आर्थिक फायदा होने की भी संभावना है। इनके अलावा मेष, वृष, मिथुन, कर्क, तुला, वृश्चिक और मीन राशि वाले लोगों पर सितारों का मिला-जुला असर रहेगा। इन 7 राशियों के लोगों को जॉब और बिजनेस में संभलकर रहना होगा।



एस्ट्रोलॉजर डॉ. अजय भाम्बी के मुताबिक 12 राशियों का फल

मेष - पॉजिटिव- आज परिवार के साथ किसी धार्मिक स्थल पर जाने का प्रोग्राम बन सकता है। आराम तथा आमोद-प्रमोद संबंधी कार्यक्रमों में भी समय व्यतीत होगा। संतान को कोई उपलब्धि मिलने से घर में अच्छा माहौल रहेगा।

नेगेटिव- आलस की वजह से अधूरे काम छूट सकते हैं। अपनी ऊर्जा व कार्य क्षमता को बनाए रखें। आर्थिक मामलों में कोई भी निर्णय ध्यानपूर्वक लें अन्यथा किसी प्रकार की गलती होने की आशंका है। गुस्से पर भी काबू रखना आवश्यक है।

व्यवसाय- व्यापारिक मामलों में कोई भी नया निर्णय लेने में दिक्कत होगी। बेहतर होगा कि जैसा चल रहा है उसी पर ध्यान केंद्रित रखें। नौकरीपेशा व्यक्ति अपने काम के प्रति समर्पित रहे। जल्द ही उन्हें कुछ उपलब्धियां मिलने की संभावना है।

लव- प्रेम प्रसंगों में भावनात्मक नजदीकिया आएंगी। पति-पत्नी के संबंध भी मधुर रहेंगे।

स्वास्थ्य- सिर दर्द व माइग्रेन की समस्या से परेशान रह सकते हैं। अपना आहार व्यवहार संयमित रखें।

भाग्यशाली रंग- हरा, भाग्यशाली अंक- 1

वृष - पॉजिटिव- आप अपने अंदर भरपूर ऊर्जा व आत्म बल का संचार महसूस करेंगे। परंतु दूसरे के निर्णय की अपेक्षा अपने निर्णय को अधिक प्राथमिकता दें। आपको सफलता मिलेगी। पैतृक संपत्ति संबंधी कोई वाद विवाद चल रहा है तो उसे सुलझाने का उचित समय है।

नेगेटिव- आपका अधिकार व क्रोध पूर्ण रवैया आपके कार्यों में रुकावट डाल सकता है। इसलिए अपने आक्रामक स्वभाव और गुस्से पर काबू रखना आवश्यक है। भाइयों के साथ छोटी सी बात को लेकर मतभेद हो सकते हैं।

व्यवसाय- व्यवसायिक परिस्थितियों में नयापन होने की संभावना नहीं है। इसलिए वर्तमान में जैसा चल रहा है। उसी में संतोष करना उचित है। कहीं से रुकी हुई पेमेंट मिल जाने से आर्थिक स्थिति बेहतर होगी। नौकरीपेशा व्यक्तियों को कोई ऑफिशियल यात्रा करनी पड़ सकती हैं।

लव- परिवार में सुख शांति का माहौल रहेगा। प्रेम संबंधों में किसी नकारात्मक बात से अलगाव उत्पन्न हो सकता है।

स्वास्थ्य- ब्लड प्रेशर तथा डायबिटिक व्यक्ति अपना विशेष ध्यान रखें। अपनी दिनचर्या व खानपान को सीमित रखना अति आवश्यक है।

भाग्यशाली रंग- गुलाबी, भाग्यशाली अंक- 5

मिथुन - पॉजिटिव- आज अधिकतर समय रचनात्मक कार्यों में बीतेगा। घर में नवीनीकरण तथा सजावट संबंधित कामों की रूपरेखा बनेगी। साथ ही बच्चों की तरफ से करियर संबंधी शुभ समाचार मिलने से प्रसन्नता रहेगी।

नेगेटिव- व्यर्थ के कामों में समय व्यतीत करने से आपके महत्वपूर्ण काम रुक सकते हैं। जिसकी वजह से तनाव हावी हो जाएगा। अपने स्वभाव में ठहराव लाए, क्योंकि गुस्से की वजह से संबंध खराब हो सकते हैं।

व्यवसाय- व्यवसायिक गतिविधियों में बहुत ध्यान देने की आवश्यकता है। जरा सी लापरवाही की वजह से बहुत बड़ा नुकसान हो सकता है। सहयोगी तथा कर्मचारियों की गतिविधियों पर पैनी नजर रखना जरूरी है।

लव- पति-पत्नी के संबंध सौहार्दपूर्ण रहेंगे। प्रेम संबंधों में पारिवारिक स्वीकृति मिलने से विवाह के अवसर बनेंगे।

स्वास्थ्य- कब्ज व पेट से संबंधित परेशानी रहेगी। लापरवाही बिल्कुल ना बरतें वरना मुश्किलें बढ़ सकती हैं।

भाग्यशाली रंग- हरा, भाग्यशाली अंक- 6

कर्क - पॉजिटिव- आज ऑनलाइन शॉपिंग में समय बीतेगा। रचनात्मक कार्यों में भी आपकी रूचि रहेगी। युवाओं को करियर संबंधी शुभ सूचना मिलने के योग हैं।

नेगेटिव- अपनी दिनचर्या व्यवस्थित रखें। लापरवाही की वजह से आपका कोई खास काम छूट सकता है। बच्चों के गतिविधियों तथा दोस्तों पर कड़ी नजर रखने की आवश्यकता है।

व्यवसाय- मीडिया, शेयर्स, कंप्यूटर आदि से संबंधित व्यवसाय सफल रहेंगे। आर्थिक स्थिति बेहतर बनेगी। किसी भी नए काम को शुरू करने के लिए समय उत्तम नहीं है। इसलिए वर्तमान कार्यों पर अपना ध्यान केंद्रित रखें।

लव- पति-पत्नी के आपसी संबंध मधुर रहेंगे। प्रेम संबंधों में पारदर्शिता रखना अति आवश्यक है, अन्यथा कोई गलतफहमी उत्पन्न हो सकती है।

स्वास्थ्य- गैस और कब्जियत जैसी दिक्कत रहेगी। तरल पदार्थों का अधिक से अधिक सेवन करें।

भाग्यशाली रंग- ऑरेंज, भाग्यशाली अंक- 9

सिंह - पॉजिटिव- प्रॉपर्टी के लेन-देन की योजनाएं बनेंगी। घर में नजदीकी रिश्तेदारों का आगमन होगा। आपसी मेलजोल से खुशी का माहौल रहेगा। आपकी विशेष प्रतिभा लोगों के सामने आएगी। जिससे समाज में मान-सम्मान भी बढ़ेगा।

नेगेटिव- ध्यान रखें कि किसी पैतृक संपत्ति को लेकर भाइयों के साथ कुछ वाद विवाद की आशंका है। जरा सी सावधानी और सूझ-बूझ से परिस्थितियां संभल जाएंगी। विद्यार्थी अपनी पढ़ाई पर पूरी एकाग्रता बनाकर रखें।

व्यवसाय- आज का दिन मार्केटिंग संबंधी कार्यों तथा पेमेंट वगैरह एकत्रित करने में व्यतीत होगा। साथ ही अपने व्यवसायिक पार्टियों के साथ संबंधों को और अधिक मजबूत करें। क्योंकि आपको बेहतरीन उपलब्धियां प्राप्त हो सकती हैं।

लव- किसी बाहरी व्यक्ति के हस्तक्षेप से घर में तनाव हो सकता है। बेहतर होगा कि पारिवारिक व्यक्ति आपस में ही बैठकर समस्याओं का समाधान करें।

स्वास्थ्य- अत्यधिक भागदौड़ की वजह से थकान और सिर दर्द रहेगा। समय-समय पर आराम भी लेते रहे।

भाग्यशाली रंग- लाल, भाग्यशाली अंक- 3

कन्या - पॉजिटिव- अचानक कोई शुभ समाचार मिलने से खुशी महसूस होगी। घर में भी मांगलिक कार्य से संबंधित योजनाएं बनेंगी। लाभदायक यात्रा का भी योग बन रहा है, जिससे आपको आर्थिक स्थिति में सुधार संबंधी शुभ अवसर भी प्राप्त होंगे।

नेगेटिव- घर के वातावरण को अनुशासित बनाकर रखना अति आवश्यक है। क्योंकि बच्चों की पढ़ाई से संबंधित दिक्कतें उत्पन्न हो सकती हैं। पैसे संबंधी उधारी लेने या देने से परहेज करें।

व्यवसाय- व्यापार में अपनी कार्यप्रणाली संबंधी गतिविधियों को किसी के सामने शेयर ना करें। कोई व्यक्ति इसका दुरुपयोग करके नुकसान पहुंचा सकता है। नौकरीपेशा व्यक्तियों को तरक्की या स्थान परिवर्तन संबंधी शुभ अवसर प्राप्त होंगे।

लव- पति-पत्नी व्यस्तता के कारण एक दूसरे को समय नहीं दे पाएंगे। परंतु घर का वातावरण सही रखने के लिए समय निकालना बहुत जरूरी है।

स्वास्थ्य- चोट लगने या किसी दुर्घटना होने जैसी स्थिति बन रही है। आज वाहन सावधानी पूर्वक इस्तेमाल करें।

भाग्यशाली रंग- हरा, भाग्यशाली अंक- 8

तुला - पॉजिटिव- ग्रह गोचर तथा भाग्य दोनों ही आपके पक्ष में हैं। परंतु इनका उपयोग करना आपके कार्य क्षमता पर निर्भर करता है। पैतृक संपत्ति संबंधी लाभ हो सकता है। लाभदायक यात्राएं पूरी होंगी तथा आमदनी के रास्ते खुलेंगे।

नेगेटिव- फालतू कामों में खर्च करने से घर का बजट बिगड़ सकता है, इस बात का ध्यान रखें। किसी भी तरह का लेन-देन करने से बचें। बड़े बुजुर्गों का उचित मान-सम्मान रखना बहुत जरूरी है।

व्यवसाय- व्यवसायिक स्थल पर कोई भी महत्वपूर्ण फैसला न लें। वर्तमान कामों पर ध्यान रखें। इस समय काम की क्वालिटी पर ध्यान देना जरूरी है। लापरवाही की वजह से कुछ आर्डर कैंसिल हो सकते हैं।

लव- परिवारिक माहौल खुशनुमा बना रहेगा। घर में कोई मांगलिक कार्य संपन्न होने जैसी योजनाएं भी बनेगी।

स्वास्थ्य- स्वास्थ्य ठीक रहेगा। परंतु डायबिटिक लोग अपना विशेष ध्यान रखें।

भाग्यशाली रंग- बादामी, भाग्यशाली अंक- 8

वृश्चिक - पॉजिटिव- प्रॉपर्टी की खरीद-फरोख्त से संबंधित कार्य करने के लिए समय उत्तम है। धार्मिक तथा सामाजिक क्रियाकलापों में भी कुछ समय व्यतीत होगा। इस समय निवेश करने की जो योजनाएं बना रहे हैं, आपके भविष्य के लिए बहुत ही सहायक साबित होगी।

नेगेटिव- मन में बिना किसी कारण के अशांति और तनाव जैसा महसूस करेंगे। कुछ समय प्रकृति के सानिध्य में व्यतीत करें साथी मेडिटेशन पर भी ध्यान दें। इससे आपको काफी हद तक राहत मिलेगी। युवा वर्ग को अपने कैरियर से संबंधित कार्य में और अधिक ध्यान देने की आवश्यकता है।

व्यवसाय- प्रॉपर्टी, बीमा, कमीशन से संबंधित व्यवसाय में महत्वपूर्ण डील हो सकती है। इसलिए अपने कार्य के प्रति पूरी तरह एकाग्र चित्त रहें। मार्केटिंग संबंधी कार्यों आज टाल ही दें क्योंकि नुकसान होने की आशंका है। नौकरी पेशा व्यक्ति काम की अधिकता की वजह से परेशान रहेंगे।

लव- कामकाज की अधिकता के बावजूद आप परिवार के लिए समय निकालेंगे। जिससे घर का माहौल खुशनुमा व शांतिपूर्ण बना रहेगा।

स्वास्थ्य- त्वचा संबंधी किसी प्रकार की एलर्जी हो सकती हैं। पॉल्यूशन वाले स्थान पर जाने से परहेज करें।

भाग्यशाली रंग- हरा, भाग्यशाली अंक- 3

धनु - पॉजिटिव- आज किसी प्रभावशाली या राजनैतिक व्यक्ति से मुलाकात होगी जो कि आपके लिए बहुत ही लाभदायक साबित होगी। उन्नति के अवसर भी प्राप्त होंगे। आज आपके काम स्वतः ही बनते जाएंगे। इसलिए व्यर्थ की गतिविधियों में समय व्यतीत ना करें।

नेगेटिव- आलस की वजह से आप कुछ काम डालने का प्रयास करेंगे। जो कि आपके लिए नकारात्मक साबित होगा। इस कमी को दूर करें तथा अपने काम के प्रति एकाग्र चित्त रहें। दोस्तों की सलाह पर अधिक भरोसा ना कर के अपने निर्णय सर्वोपरि रखें।

व्यवसाय- अपने सहयोगी तथा कर्मचारियों के साथ संबंध अच्छे बना कर रखना आवश्यक है। इससे उनकी कार्य क्षमता बढ़ेगी और आपके काम में सही तरह से मदद कर पाएंगे। नौकरीपेशा व्यक्ति फाइलें व दस्तावेज संबंधी कागजात संभाल कर रखें।

लव- काम के साथ-साथ पारिवारिक जरूरतों का ध्यान रखना भी आपका दायित्व है। आपके मनमौजी स्वभाव की वजह से परिजनों के साथ कुछ टकराव उत्पन्न हो सकता है।

स्वास्थ्य- स्वास्थ्य उत्तम रहेगा। परंतु बदलते वातावरण की वजह से अपनी दिनचर्या को संयमित रखना अति आवश्यक है।

भाग्यशाली रंग- केसरिया, भाग्यशाली अंक- 9

मकर - पॉजिटिव- आज रुके हुए पुराने काम पूरे हो सकते हैं इसलिए सकारात्मक होकर अपने कामों के प्रति एकाग्र रहें। काफी समय से रुकी हुई पेमेंट मिलने से भी आर्थिक स्थिति मजबूत होगी। जिससे काफी हद तक खुद को तनावमुक्त महसूस करेंगे।

नेगेटिव- आज उधारी संबंधी कोई भी कार्य ना करें। इससे फायदा नहीं होगा बल्कि आपसी संबंधों में खटास ही आएगी। ध्यान रखें कि किसी पड़ोसी से भी वाद विवाद होने की स्थितियां बन रही है।

व्यवसाय- अगर किसी के साथ पार्टनरशिप करने की योजना बना रहे हैं ,तो गंभीरता से अमल करें, क्योंकि ये पार्टनरशिप आपके लिए फायदेमंद साबित होगी। नौकरी पेशा व्यक्ति आज कोई उपलब्धि हासिल करने से प्रसन्न रहेंगे।

लव- परिवार के साथ मनोरंजन तथा शॉपिंग संबंधी योजनाएं बनेंगी। घर में प्रसन्नता पूर्ण वातावरण रहेगा।

स्वास्थ्य- खांसी जुकाम जैसी दिक्कत महसूस होगी। बदलते मौसम से अपना बचाव करें।

भाग्यशाली रंग- जामुनी, भाग्यशाली अंक- 6

कुंभ - पॉजिटिव- गाड़ी या प्रॉपर्टी खरीदने की योजना बन रही है। तो आज उस पर गंभीरता से विचार विमर्श करें क्योंकि ग्रह स्थितियां बहुत ही अनुकूल है। साथ ही किसी अनुभवी व्यक्ति की सलाह आपके लिए उचित रहेगी।

नेगेटिव- अपने स्वभाव पर नियंत्रण रखना आवश्यक है। क्योंकि कभी-कभी मनोनुकूल कामना बनने से आप असहज हो जाते हैं। क्रोध की वजह से आपके बनते काम बिगड़ भी जाते हैं। खर्चा करते समय अपने बजट का ध्यान रखना अति आवश्यक है।

व्यवसाय- व्यवसायिक गतिविधियों में मन मुताबिक कॉन्ट्रैक्ट मिलने की संभावना है। पूरी तरह प्रयासरत रहे। नौकरीपेशा व्यक्तियों को भी बोनस या तरक्की के योग बन रहे हैं। किसी नए काम को शुरू करने की भी योजना बनेगी।

लव- किसी भी कार्य करने से पहले घर के अनुभवी व्यक्ति की सलाह अवश्य लें, इससे आपके काम सुचारू रूप से बनते जाएंगे। घर का वातावरण भी खुशनुमा रहेगा।

स्वास्थ्य- थकान और तनाव की वजह से कमजोरी व जोड़ों में दर्द आदि की समस्या रहेगी। समय-समय पर आराम लेना भी आवश्यक है।

भाग्यशाली रंग- ऑरेंज, भाग्यशाली अंक- 5

मीन - पॉजिटिव- आज आपके लिए फैसले सही साबित होंगे। इसलिए दूसरों की बातों में ध्यान देने की अपेक्षा अपनी कार्य क्षमता पर विश्वास रखें। अगर किसी संबंधी से कोई वाद विवाद चल रहा है, तो आज उसे सुलझाने का उचित समय है। इस समय गृह स्थितियां तथा भाग्य दोनों आपके पक्ष में काम कर रहे हैं।

नेगेटिव- कभी-कभी आपका अधिकार और लहजा आपके ही कामों में रुकावट डाल देता है। इसलिए अपने स्वभाव को सहज और संयमित रखना बहुत जरूरी है। भाइयों के साथ संबंध मधुर रखने में आपका योगदान आवश्यक है।

व्यवसाय- व्यापार में आज किसी प्रकार के नुकसान की स्थिति बन रही है, इसलिए सभी गतिविधियों में चैकन्ना रहे। बाहरी लोगों को अपने काम में हस्तक्षेप ना करने दें। नौकरी पेशा व्यक्तियों के लिए कोई लाभदायक यात्रा के योग बन रहे हैं।

लव- परिवार में सुख शांति का माहौल रहेगा। प्रेम संबंधों में किसी नकारात्मक बातें अलगाव उत्पन्न हो सकता है। इसलिए व्यवहार करते समय स्वभाव में मधुरता बनाकर रखें।

स्वास्थ्य- माइग्रेन और सर्वाइकल की समस्या उठने से दिनचर्या अस्त-व्यस्त हो जाएगी। इसलिए गरिष्ठ तथा तला भुना खानपान लेने से परहेज रखें।

भाग्यशाली रंग- गुलाबी, भाग्यशाली अंक- 2