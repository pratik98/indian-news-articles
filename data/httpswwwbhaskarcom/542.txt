Hindi News

Local

Haryana

Karnal

Ward 7 By election Of Karnal Municipal Corporation Tomorrow

करनाल नगर निगम के वार्ड-7 का उपचुनाव कल: सुबह 8 बजे से सायं 4:30 बजे तक EVM से होगा मतदान, शाम को आएगा रिजल्ट, 13 बूथों पर 100 पुलिस कर्मियों की लगाई डयूटी

करनाल एक घंटा पहले



कॉपी लिंक

ईवीएम से होगी नगर निगम करनाल के वार्ड 7 की वोटिंग।

हरियाणा के जिले करनाल नगर निगम के वार्ड नम्बर 7 के उप चुनाव के लिए मतदान 3 अक्टूबर को सुबह 8 बजे से सायं 4:30 बजे तक करवाया जाएगा। मतदान की समाप्ति के बाद मतगणना होगी। मतदान के लिए 13 बूथ बनाए गए हैं। इन पर करीब 100 अधिकारियों व कर्मचारियों की ड्यूटी रहेगी। इसके अलावा ड्यूटी मजिस्टे्रट, सुपरवाईजर तथा चुनाव पर्यवेक्षक की चुनावी गतिविधियों पर कड़ी नजर रहेगी।

चुनाव मैदान में भाजपा प्रत्याशी सरिता कालड़ा और निर्दलीय प्रत्याशी नवीन के बीच मतदान होना है। पार्षद की मौत के बाद वार्ड में चुनाव करवाया जा रहा है। जो नियम के अनुसार छह महीने के अंदर करवाना होता है।

चुनाव की सभी तैयारियां पूरी

मशीन का प्रशिक्षण लेते हुए कर्मचारी।

नगर निगम के संयुक्त आयुक्त एवं वार्ड नम्बर 7 के रिटर्निंग अधिकारी गगनदीप सिंह ने बताया कि नगर निगम करनाल वार्ड नम्बर 7 के उप चुनाव को स्वतंत्र, निष्पक्ष एवं शांतिपूर्ण ढंग से सम्पन्न करवाने के लिए प्रशासन द्वारा सभी तैयारियां पूरी कर ली गई हैं। चुनाव पर्यवेक्षक जगदीश शर्मा, आईएएस अधिकारी की उपस्थिति में स्थानीय पंचायत भवन में पोलिंग पार्टियों को इलेक्ट्रिक वोटिंग मशीन (ईवीएम) से मतदान करवाने के लिए फाईनल प्रशिक्षण दिया गया। चुनाव सामग्री वितरित करके पोलिंग पार्टियों को मतदान केन्द्रों पर रवाना किया गया।

डयूटी मजिस्ट्रेट किए नियुक्त

बूथ नम्बर 1 से 7 तक के लिए नायब तहसीनदार इंद्री को ड्यूटी मजिस्ट्रेट नियुक्त किया गया है। इनके साथ नगरपालिका घरौंडा सचिव, नगरपालिका इंद्री सचिव, नगरपालिका नीलोखेड़ी सचिव को सुपरवाईजर लगाया गया है। इसी प्रकार बूथ नम्बर 8 से 13 के लिए तहसीलदार करनाल को ड्यूटी मजिस्ट्रेट नियुक्त किया गया है। इनके साथ नगरपालिका निसिंग व नगरपालिका सचिव तरावड़ी को सुपरवाईजर लगाया गया है।

वोटिंग के लिए सामान संभालते हुए अधिकारी व कर्मचारी।

चुनाव पर्यवेक्षक आईएएस जगदीश प्रसाद ने संभाला कार्यभार

नगर निगम करनाल के वार्ड नम्बर 7 के उप चुनाव को स्वतंत्र, निष्पक्ष एवं शांतिपूर्ण ढंग से सम्पन्न करवाने के उद्देश्य से चुनाव आयोग द्वारा जगदीश प्रसाद, आईएएस अधिकारी को चुनाव पर्यवेक्षक नियुक्त किया गया है। चुनाव पर्यवेक्षक लोक निर्माण विभाग के विश्राम गृह में ठहरे हुए हैं। उप चुनाव से संबंधित यदि किसी भी व्यक्ति की कोई शिकायत या समस्या है तो वह चुनाव पर्यवेक्षक से मिल सकते हैं तथा उनके मोबाईल नम्बर 94165-27818 पर जानकारी दे सकते हैं।