Hindi News

Sports

Cricket

Ipl

KKR Vs PBKS IPL LIVE Score; KL Rahul Dinesh Karthik | Kolkata Knight Riders Vs Punjab Kings Cricket Today Match Latest News

कोलकाता Vs पंजाब: शाहरुख खान ने छक्का लगाकर पंजाब को दिलाई रोमांचक जीत, पॉइंट्स टेबल में 5वें पायदान पर पहुंची राहुल एंड कंपनी

IPL फेज-2 में शुक्रवार को टूर्नामेंट का 45वां मुकाबला कोलकाता नाइट राइडर्स (KKR) और पंजाब किंग्स (PBKS) के बीच खेला गया। जहां पंजाब किंग्स ने आखिरी ओवर में कोलकाता को 5 विकेट से हराकर मैच अपने नाम किया। अंतिम ओवर में पंजाब को 5 रनों की जरूरत थी और ओवर की दूसरी गेंद पर वेंकटेश अय्यर ने केएल राहुल (67) की विकेट हासिल कर मैच को रोमांचक बना दिया, लेकिन अगली ही गेंद पर शाहरुख खान ने छक्का लगाकर टीम को जीत दिलाई। मैच का स्कोर देखने के लिए यहां क्लिक करें

जीत के साथ पंजाब किंग्स पॉइंट्स टेबल में 10 अंकों के साथ पांचवें पायदान पर पहुंच गई है और टीम अभी भी प्लेऑफ की रेस में बनी हुई है। KKR को भले ही मुकाबले में हार मिली हो लेकिन टीम अभी भी टॉप 4 में चौथ पायदान पर है।

राहुल के पास पहुंची ऑरेंज कैप

PBKS की जीत में केएल राहुल ने शानदार बल्लेबाजी करते हुए 55 गेंदों पर 67 रन बनाए। IPL में उनका यह 26वां अर्धशतक रहा। मौजूदा टूर्नामेंट में राहुल के 12 मैचों में कुल 489 रन हो गए हैं और एक बार फिर से ऑरेंज कैप उनके पास पहुंच गई है। अपनी पारी में राहुल ने दो छक्के लगाए और इसके साथ ही वह पंजाब किंग्स के लिए IPL में 100 छक्के लगाने वाले पहले खिलाड़ी भी बन गए हैं।

चक्रवर्ती ने कराई KKR की वापसी

टारगेट का पीछा करते हुए पंजाब की शुरुआत बढ़िया रही और पहले विकेट के लिए मयंक अग्रवाल और केएल राहुल ने 70 रन जोड़े। इस पार्टनरशिप को तोड़ने का काम वरुण चक्रवर्ती ने मयंक (40) को आउट कर किया। अपने अगले ही ओवर में उन्होंने निकोलस पूरन (12) को भी आउट कर पवेलियन का रास्ता दिखाया। KKR को तीसरी सफलता एडेन मार्करम (18) के रूप में मिली। आउट होने से पहले मार्करम ने राहुल के साथ तीसरे विकेट के लिए 45 रन जोड़े। उनकी विकेट सुनील नरेन ने चटकाई। मार्करम के विकेट के बाद दीपक हुड्डा भी जल्दी ही पवेलियन लौट गए। हुड्डा (3) की विकेट शिवम मावी ने हासिल की।

इस सीजन की पांच पारियों में अय्यर का यह दूसरा अर्धशतक रहा

फिर बोला अय्यर का बल्ला

KKR को पहला झटका शुभमन गिल (7) के रूप में लगा और उनकी विकेट अर्शदीप सिंह के खाते में आई। इसके बाद दूसरे विकेट के लिए राहुल त्रिपाठी और वेंकटेश अय्यर ने 72 रन जोड़कर पारी को संभाल लिया। त्रिपाठी (34) की विकेट बिश्नोई के खाते में आई। शानदार फॉर्म में चल रहे वेंकटेश अय्यर ने 49 गेंदों पर 67 रनों की पारी खेली जबकि ओएन मोर्गन (2) पर आउट हुए।

मिडिल ऑर्डर फिर से फ्लॉप

KKR के मध्यक्रम ने एक बार फिर से निराश किया। कप्तान ओएन मोर्गन (2), कोलकाता के लिए IPL डेब्यू कर रहे टिम सिफर्ट (2) और दिनेश कार्तिक (11) रन बनाकर पवेलियन लौटे। KKR के लिए नितीश राणा ने विस्फोटक बल्लेबाजी करते हुए 18 गेंद पर 31 रन बनाए। टीम ने 20 ओवर में 165/7 का स्कोर बनाया। पंजाब के लिए अर्शदीप सिंह 3 और रवि बिश्नोई 2 विकेट लेने में सफल रहे।

दोनों टीमें

KKR- शुभमन गिल, नितीश राणा, राहुल त्रिपाठी, ओएन मोर्गन (कप्तान), टिम साउथी, दिनेश कार्तिक (विकेटकीपर), सुनील नरेन, वेंकटेश अय्यर, टिम सिफर्ट, वरुण चक्रवर्ती, शिवम मावी।

PBKS- केएल राहुल (w/c), मयंक अग्रवाल, एडेन मार्कराम, निकोलस पूरन, शाहरुख खान, दीपक हुड्डा, फैबियन एलन, नाथन एलिस, मोहम्मद शमी, रवि बिश्नोई, अर्शदीप सिंह।