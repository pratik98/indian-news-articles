Hindi News

Sports

Cricket

Ipl

Harshal Patel IPL Records; Royal Challengers Bangalore (RCB) Harshal Patel Most Wickets In IPL Season

RCB के हर्षल का रिकॉर्डतोड़ परफॉर्मेंस: हर्षल पटेल एक सीजन में RCB की ओर से सबसे ज्यादा विकेट लेने वाले खिलाड़ी बने; पर्पल कैप उन्हीं के पास

IPL 2021 में बुधवार को टूर्नामेंट का 43 वां मुकाबला रॉयल चैलेंजर्स बेंगलुरु (RCB) और राजस्थान रॉयल्स (RR)के बीच खेला गया। मैच में RCB के सामने 150 रनों का टारगेट था, जिसे टीम ने 17 गेंद शेष रहते 7 विकेट से जीतकर अपने नाम किया।

RCB के गेंदबाज हर्षल पटेल ने राजस्थान रॉयल्स के खिलाफ 3 विकेट लिए। इसके साथ ही वह RCB की ओर से एक सीजन में सबसे ज्यादा विकेट लेने वाले गेंदबाज भी बन गए हैं। उनसे पहले यह रिकॉर्ड युजवेंद्र चहल के नाम था। चहल 2015 में RCB की ओर से सबसे ज्यादा विकेट लेने वाले गेंदबाज बने। उन्होंने 23 विकेट लिए थे। वहीं 2013 में आर विनय कुमार ने 23 विकेट लिए।

पटेल ने RR की पारी में आखिरी ओवर में 3 विकेट चटकाए

पटेल ने RR की पारी के आखिरी ओवर में 3 विकेट चटकाए। पटेल ने रियान पराग (9) और क्रिस मॉरिस (14) को लगातार दो गेंदों पर आउट किया। हालांकि, वह हैटिक लेने में सफल नहीं हुए, पर इसी ओवर की आखिरी गेंद पर उन्होंने चेतन सकारिया (2) को भी आउट कर ड्रेसिंग रूम का रास्ता दिखाया।

पटेल ने मुंबई के खिलाफ ली थी हैट्रिक

हर्षल पटेल ने मुंबई इंडियंस के खिलाफ हैट्रिक ली थी। वे RCB की ओर से हैट्रिक लेने वाले सिर्फ तीसरे गेंदबाज बने थे। पटेल इस सीजन के 11 मैचों में 13 की औसत से 26 विकेट झटक चुके हैं। उनका स्ट्राइक रेट 9 का है। दुबई में मुंबई के खिलाफ रविवार रात को IPLके खेले गए मैच में उन्होंने लगातार तीन खिलाड़ियों को आउट किया था। उन्होंने 17वें ओवर की पहली गेंद पर हार्दिक पंड्या (3 रन, कोहली ने कैच लपका), दूसरी गेंद पर कीरोन पोलार्ड (7 रन, बोल्ड) और तीसरी गेंद पर राहुल चाहर (0, LBW) को आउट किया।

पटेल सीजन के सबसे अधिक विकेट लेने के रिकॉर्ड से 7 विकेट दूर

पटेल की IPLकी शुरुआत 2008 में हुई। T20 लीग में एक सीजन में सबसे अधिक 32 विकेट लेने का रिकॉर्ड CSK के तेज गेंदबाज ड्वेन ब्रावो के नाम है। उन्होंने 2013 में यह कारनामा किया था। हर्षल पटेल इस रिकॉर्ड से सिर्फ 7 कदम दूर हैं। उनके पास अभी तीन लीग के मुकाबले बाकी हैं। टीम प्लेऑफ में पहुंचती है, तो उन्हें और भी मुकाबले खेलने को मिलेंगे।

ब्रावो के बाद कागिसो राबाडा 30, एस एल मलिंगा 28, जेम्स फॉकनर 28, जसप्रीत बुमराह 27 विकेट ले चुके हैं। हर्षल पटेल अब तक इस सीजन में 26 विकेट ले चुके हैं। इनके अलावा भुवनेश्वर कुमार और इमरान ताहिर भी 26-26 विकेट ले चुके हैं।