SILVER(MCX 1 KG) 59451 2.39 %

GOLD(MCX 10 GM) 46212 1.29 %

Business News

Government Decision On Small Savings Schemes Interest Rates

सरकार का फैसला: छोटी स्कीम्स की ब्याज दरों में कोई बदलाव नहीं, अक्टूबर-दिसंबर में मिलेगा समान ब्याज

मुंबई 2 दिन पहले



कॉपी लिंक

वित्तमंत्रालय ने अक्टूबर से दिसंबर तिमाही के लिए छोटी स्कीम्स की ब्याज दरों की घोषणा कर दी है। इसके तहत पहले की ही तरह आपको इन स्कीम्स पर ब्याज मिलता रहेगा।

सुकन्या पर 7.6% का ब्याज मिलता रहेगा

वित्तमंत्रालय द्वारा जारी सर्कुलर के अनुसार, सुकन्या समृद्धि योजना पर पर निवेशकों को 7.60% का ब्याज मिलता रहेगा। जबकि नेशनल स्कीम सेविंग (NSC) पर 6.8% का ब्याज मिलेगा। पब्लिक प्रोविडेंट फंड यानी PPF पर 7.1% का ब्याज मिलेगा। किसान विकास पत्र में निवेश करने पर 6.9% का ब्याज दिया जाएगा। वरिष्ठ नागरिकों को 7.4% का ब्याज मिलेगा।

दो तिमाहियों से नहीं बदला ब्याज

इस फैसले का मतलब यह हुआ कि पिछली दो तिमाहियों से जो ब्याज दर इन स्कीम्स पर मिल रही थी, वही अगले तीन महीने तक मिलेगी। आप अगर कल से कोई निवेश इन स्कीम्स में करेंगे, तो भी यही ब्याज मिलेगा। सर्कुलर के मुताबिक, सेविंग अकाउंट पर 4% ब्याज मिलेगा, जबकि टाइम डिपॉजिट पर 5.5% का ब्याज मिलेगा।

अगले हफ्ते रिजर्व बैंक की मीटिंग

सरकार ने यह फैसला ऐसे समय में लिया है, जब अगले हफ्ते रिजर्व बैंक अपनी द्विमासिक (दो महीने में एक बार) मॉनिटरी पॉलिसी की बैठक करेगा। रिजर्व बैंक अपनी दरों को जस का तस रख सकता है। इससे इन फिक्स्ड स्कीम में निवेश करने वालों को ऊंची ब्याज दर मिलती रहेगी।

रिजर्व बैंक जस का तस रख सकता है ब्याज

रिजर्व बैंक की दरों को जस का तस रखने का यह असर होगा कि फिर बैंक भी अपनी फिक्स्ड डिपॉजिट (FD) और अन्य स्कीम की ब्याज दरों में कोई कटौती नहीं करेंगे। अभी फिलहाल बैंकों की स्कीम से ज्यादा ब्याज सरकार की इन स्कीम्स में मिल रहा है। उदाहरण के लिए अगर आपने भारतीय स्टेट बैंक (SBI) की एक साल की FD में 50 हजार रुपए का निवेश किया तो आपको 52,495 रुपए मिलेंगे। यही पैसा पोस्ट ऑफिस के टाइम डिपॉजिट में रखते हैं तो आपको 312 रुपए ज्यादा मिलेगा।

SBI के FD का ब्याज 4.90% है

SBI के FD का ब्याज 4.90% है जबकि पोस्ट ऑफिस का ब्याज 5.5% है। सेविंग अकाउंट की बात करें तो SBI 2.70% ब्याज देता है जबकि पोस्ट ऑफिस में 4% सालाना ब्याज मिलता है। निजी बैंक 3 से 3.5% के बीच सेविंग अकाउंट पर ब्याज देते हैं। मार्च में सरकार ने जून तिमाही के लिए स्माल स्कीम पर ब्याज दरों को घटाने का फैसला किया था, हालांकि बाद में इस फैसले को वापस ले लिया गया था।