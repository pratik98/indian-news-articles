Hindi News

Business

30 September 2021 Last Date To Update Demat Account KYC, Old Cheque Books And More

काम की बात: नई चेक बुक लेने और बैंक अकाउंट में सही मोबाइल नंबर अपडेट कराने सहित ये 4 जरूरी काम आज ही निपटा लें, नहीं तो हो सकता है नुकसान

नई दिल्ली 2 दिन पहले



कॉपी लिंक

आज यानी 30 सितंबर कई जरूरी काम निपटाने की आखिरी तारीख है। आपको बैंक अकाउंट में सही मोबाइल नंबर अपडेट कराना और डीमैट की KYC करने जैसे कई जरूरी काम आज ही निपटाने होंगे। ऐसा न करने पर आपको परेशानी का सामना करना पड़ सकता है।

हम आपको ऐसे ही 4 जरूरी कामों के बारे में बता रहे हैं जो आपको 30 सितंबर तक करने हैं...

बैंक अकाउंट में सही मोबाइल नंबर अपडेट कराना

1 अक्टूबर से नया ऑटो डेबिट पेमेंट सिस्टम लागू होने जा रहा है। ऑटो डेबिट का मतलब है कि आपने मोबाइल ऐप या इंटरनेट बैंकिंग में बिजली, LIC या अन्य किसी खर्च को ऑटो डेबिट मोड में डाला है तो एक निश्चित तारीख को पैसा बैंक अकाउंट से अपने आप कट जाएगा। इस सुविधा का लाभ लेने के लिए आपका एक्टिव मोबाइल नंबर बैंक में अपडेट होना जरूरी है। ऐसे में अगर आपका नंबर अपडेट नहीं है तो 30 सितंबर तक करा लें।

नई व्यवस्था के तहत बैंकों को पेमेंट ड्यू डेट से 5 दिन पहले ग्राहक के मोबाइल पर एक नोटिफिकेशन भेजना होगा। नोटिफिकेशन पर ग्राहक की मंजूरी होनी चाहिए। 5000 से ज्यादा के पेमेंट पर OTP जरूरी किया गया है। इसीलिए नई सुविधा का लाभ लेने के लिए आपका सही मोबाइल नंबर बैंक में अपडेट होना जरूरी है। अधिक जानकारी के लिए यहां क्लिक करें

इलाहाबाद, OBC और यूनाइटेड बैंक के ग्राहक नई चेक बुक ले लें

1 अक्टूबर से इलाहाबाद बैंक, ओरिएंटल बैंक ऑफ कॉमर्स (OBC) और यूनाइटेड बैंक की पुरानी चेक बुक बेकार हो जाएंगी। इसलिए अगर आप चाहते हैं कि आगे किसी तरह की समस्या न आए तो जितनी जल्दी हो सके बैंक से नई चेक बुक ले लें। OBC और यूनाइटेड बैंक का पंजाब नेशनल बैंक (PNB) के साथ मर्जर किया गया है। वहीं इलाहाबाद बैंक का इंडियन बैंक में विलय हो गया है। अधिक जानकारी के लिए यहां क्लिक करें

डीमैट अकाउंट की KYC

मार्केट रेगुलेटर सेबी (SEBI) ने नया ट्रेडिंग और डीमैट अकाउंट खुलवाने के नियमों में कुछ बदलाव किए हैं। इसके अनुसार अगर आपका डीमैट अकाउंट है तो आपको 30 सितंबर तक उसकी KYC करनी होगी। अगर KYC नहीं होती है तो डीमैट अकाउंट डिएक्टिवेट कर दिया जाएगा।

इससे आप स्टॉक मार्केट में ट्रेड नहीं कर पाएंगे। अगर कोई व्‍यक्ति किसी कंपनी का शेयर खरीद भी लेता है तो ये शेयर्स अकाउंट तक ट्रांसफर नहीं हो सकेंगे। KYC पूरा होने और वैरिफाई होने के बाद ही यह पूरा हो सकेगा।

लोन के लिए अप्लाई करना

पंजाब नेशनल बैंक (PNB) ने 30 सितंबर तक होम लोन पर प्रोसेसिंग फीस और डॉक्युमेंटेशन चार्ज न लेने का फैसला किया था। बैंक 6.80% ब्याज दर पर होम लोन दे रहा है। ऐसे में अगर आप PNB से होम लोन लेने का प्लान बना रहे हैं तो इस ऑफर का लाभ उठाने का आपके पास आज आखिरी मौका है। PNB होम लोन पर 0.50% प्रोसेसिंग फीस और डॉक्युमेंटेशन चार्ज के रूप में वसूलता है। अधिक जानकारी के लिए यहां क्लिक करें