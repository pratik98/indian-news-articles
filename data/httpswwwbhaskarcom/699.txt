Hindi News

Local

Punjab

Ludhiana

Home Minister Randhawa Reached The Police Headquarters Even Before The Office Opened, Along With The DGP

पुलिस हेडक्वार्टर में गृह मंत्री रंधावा का औचक दौरा: 8:55 पर ही पहुंच गए कार्यालय, अफसर की मौजूदगी और हाजिरी चेक की; DGP इकबालप्रीत सिंह सहोता भी साथ नजर आए

लुधियाना एक दिन पहले



कॉपी लिंक

पंजाब के गृह मंत्री सुखजिंदर सिंह रंधावा ने चंडीगढ़ में 9 सेक्टर स्थित पुलिस हेडक्वार्टर में शुक्रवार सुबह औचक छापा मारा। मंत्री रंधावा कार्यालय खुलने से पहले ही पहुंच गए।। इस दौरान उनके साथ डीजीपी इकबालप्रीत सिंह सहोता भी मौजूद रहे। उनकी ओर से पुलिस हेडक्वार्टर के सभी कार्यालयों में अफसरों की मौजूदगी और हाजिरी चेक की गई। प्रबंधों का जायजा भी लिया गया।

सुखजिंदर सिंह रंधावा 8 बजकर 55 मिनट पर हेडकवार्टर में पहुंच गए थे और इसके बाद लगातार सभी दफ्तरों में चेकिंग की जा रही है। पुलिस विभाग के प्रवक्ता के अनुसार, इस दौरे की तैयारी रात को ही कर ली गई थी और डीजीपी के साथ गृह मंत्री ने यह चेकिंग की। अभी किसी के खिलाफ कार्रवाई की बात नहीं की जा रही है। मगर वह लगातार अलग-अलग विभाग के मुखियों से विचार विमर्श कर रहे हैं।

पुलिस हेडक्वार्टर में जांच करते हुए गृह मंत्री सुखजिंदर सिंह रंधावा एवं डीजीपी इकबालप्रीत सिंह सहोता

गृह मंत्री बनने के बाद पहला छापा

गृह मंत्री बनने के बाद सुखजिंदर सिंह रंधावा ने पहली सरप्राइज चेकिंग की है। मुख्यमंत्री चरणजीत सिंह चन्नी की तरफ से सभी अफसरों को 9 बजे कार्यालय में आने की हिदायत दी गई थी और कहा गया था कि कभी भी अचानक चेकिंग हो सकती है। इसी आदेश के तहत सुखजिंदर सिंह रंधावा ने यह अचानक चेकिंग की है। अब देखने वाली बात यह रहेगी कि कितने अफसर लेट आए हैं और क्या मंत्री किसी पर कार्रवाई भी करते हैं या फिर पहली बार चेतावनी दी जाएगी।

पुलिस हेडक्वार्टर की जांच के दौरान गृह मंत्री सुखजिंदर सिंह रंधावा, डीजीपी इकबालप्रीत सिंह सहोता व अन्य

हटाने की मांग के बीच लगातार सक्रिय हैं डीजीपी

कांग्रेस के पंजाब प्रदेश अध्यक्ष पद से इस्तीफा दे चुके नवजोत सिंह सिद्दू, डीजीपी इकबालप्रीत सिंह को हटाने की मांग पर अड़े हुए हैं। वह इसके लिए मुख्यमंत्री चरणजीत सिंह चन्नी से बैठक भी कर रहे हैं। इसके बीच डीजीपी सहोता पूरी तरह से सक्रिय हैं और गृह मंत्री के साथ उनकी यह रेड कई तरह के सवाल खड़े करती है। सबसे बड़ा सवाल यह है कि क्या गृह मंत्री डीजीपी सहोता के साथ होने की हिदायत दे रहे हैं।