SILVER(MCX 1 KG) 59451 2.39 %

GOLD(MCX 10 GM) 46212 1.29 %

Business News

ICICI Bank Home Loan, ICICI Bank Loan, ICICI Bank, ICICI Bank Share Price, ICICI Bank Festive

ICICI बैंक का त्योहारी बोनांजा: होम लोन पर 1100 रुपए प्रोसेसिंग फीस, 6.70% ब्याज पर होम लोन, पर्सनल लोन 10.25% पर

मुंबई एक दिन पहले



कॉपी लिंक

निजी सेक्टर के लीडिंग बैंक ICICI बैंक ने त्योहारी बोनांजा पेश किया है। इसमें होम लोन पर केवल 1,100 रुपए प्रोसेसिंग फीस लगेगी। होम लोन 6.70% ब्याज पर मिलेगा। जबकि पर्सनल लोन 10.25% ब्याज पर मिलेगा।

एक अक्टूबर से बोनांजा ऑफर

बैंक ने कहा कि एक अक्टूबर से फेस्टिव बोनांजा के तहत ग्राहक ऑफर का फायदा ले सकते हैं। इसके तहत होम लोन लेने वाले ग्राहक रेपो रेट से लिंक ब्याज दर पर लोन ले सकते हैं। ग्राहक अगर किसी और बैंक का लोन ICICI बैंक में ट्रांसफर करता है तो भी ये फायदा उसे मिलेगा।

ऑटो लोन पर 799 रुपए मासिक किस्त

ऑटो लोन की बात करें तो एक लाख रुपए के लोन पर 799 रुपए की मासिक किस्त आपको देनी होगी। आप ऑटो लोन 8 साल के लिए ले सकते हैं। ग्राहक पुरानी कारों के लिए भी लोन ले सकते हैं। हालांकि इसके लिए आपको 10.5% का ब्याज देना होगा। साथ ही अगर पहले का कार लोन आपके पास है तो आप उस पर टॉप अप लोन ले सकते हैं।

दोपहिया वाहन लोन- इसका लोन भी आकर्षक ब्याज पर है। इसमें आप एक हजार रुपए के लोन पर 29 रुपए का मासिक किस्त दे सकते हैं। आपको दो पहिया वाहनों के लिए 48 महीने का लोन मिलेगा। इस पर प्रोसेसिंग फीस 1,499 रुपए होगी।

कंज्यूमर फाइनेंस लोन- इसके तहत आप किसी भी लीडिंग ब्रांड के होम अप्लायंस, डिजिटल प्रोडक्ट खरीद सकते हैं। यह बहुत जल्दी और पूरी तरह से डिजिटल प्रोसेस होता है। इसमें काफी कम कागजात की जरूरत होती है। इसी तरह आप पर्सनल लोन 10.25% पर ले सकते हैं। इसकी प्रोसेसिंग फीस 1,999 रुपए होगी।

एंटरप्राइज लोन- इंस्टा OD (ओवरड्राफ्ट)- आप इसके तहत अनसिक्योर्ड OD 50 लाख रूपए तक ले सकते हैं। जो ग्राहक ICICI बैंक के नहीं हैं, वे 15 लाख रुपए तक का OD ले सकते हैं। आपको उसी रकम पर ब्याज देना होगा, जिसका आप उपयोग करेंगे। साथ ही अगर आपने समय से पहले लोन चुका दिया तो आपको कोई इस पर चार्ज नहीं लगेगा।

12-18 महीने से खर्च पर लगाम लगी है

बैंक के कार्यकारी निदेशक (ED) अनूप बागची ने कहा कि पिछले 12-18 महीने से ग्राहकों ने खर्च पर लगाम लगा रखी थी। पिछले कुछ महीने से लोगों ने खरीदारी शुरू की है। इस मांग और इकोनॉमी की ग्रोथ को सपोर्ट करने के लिए त्योहारी सीजन अच्छा अवसर है। हम डिस्काउंट और कैशबैक का एक बेहतरीन ऑफर ग्राहकों को दे रहे हैं।

डेबिट, क्रेडिट कार्ड और इंटरनेट बैंकिंग पर ऑफर

यह ऑफर ICICI बैंक के डेबिट और क्रेडिट कार्ड पर, इंटरनेट बैंकिंग और कार्डलेस EMI (मासिक किस्त) पर मिलेगा। हालांकि इससे पहले देश के सबसे बड़े बैंक SBI, कोटक महिंद्रा और अन्य बैंकों ने भी इसी तरह का ऑफर शुरू किया है। त्योहारी सीजन में बड़े पैमाने पर होने वाले खर्च को देखते हुए बैंक इसकी तैयारी कर लिए हैं।

ये हैं डिस्काउंट देने वाले विशेष ब्रांड

डिस्काउंट देने वाले विशेष ब्रांडों में फ्लिपकार्ट, अमेजन, मिंत्रा, पेटीएम, बिगबास्केट, ग्रोफर्स, सुपर डेली पेपरफ्राई, जियोमार्ट, मेकमाईट्रिप, सैमसंग, एलजी, डेल, स्विगी, जोमैटो, ईजीडिनर, त्रिभुवनदास भीमजी झवेरी (टीबीजेड) सहित कई ब्रांड शामिल हैं।

प्रमुख ब्रांडों और ई-कॉमर्स प्लेटफॉर्म पर ऑफर- फ्लिपकार्ट, अमेजन, मित्रा, टाटा क्लिक और पेटीएम मॉल जैसे प्रमुख ई-कॉमर्स से ऑनलाइन शॉपिंग पर 10% की छूट।

इलेक्ट्रॉनिक्स और गैजेट्स- एलजी, बॉश, कैरियर, डेल, यूरेका फोर्ब्स, गोदरेज एप्लायंसेज, हायर, पैनासोनिक, सोनी, सीमेंस, वोल्टास, व्हर्लपूल और कई अन्य प्रमुख इलेक्ट्रॉनिक्स ब्रांडों में 10% तक कैशबैक।

मोबाइल फोन- सैमसंग, एमआई, वनप्लस, रियलमी, ओप्पो और वीवो मोबाइल फोन पर आकर्षक छूट और कैशबैक ऑफर।

कपड़े और गहने- शॉपर्स स्टॉप, लाइफस्टाइल, सेंट्रल, अजियो, फ्लिपकार्ट से खरीदारी पर अतिरिक्त 10% का डिस्काउंट। टीबीजेड से न्यूनतम 50,000 रुपए की खरीदारी पर 5,000 रुपए तक का कैशबैक।

किराना- जियो मार्ट, रिलायंस फ्रेश, रिलायंस स्मार्ट, बिग बास्केट, ग्रोफर्स, लिशियस, सुपर डेली और मिल्क बास्केट से किराने की खरीदारी पर भी डिस्काउंट।

यात्रा- मेकमाईट्रिप, यात्रा, ईजीमाईट्रिप और पेटीएम से फ्लाइट्स बुक करने पर 25% का डिस्काउंट।

भोजनः जोमेटो, ईजीडिनर, स्विगी और ईट श्योर पर 50% तक का डिस्काउंट