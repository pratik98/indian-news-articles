Hindi News

Entertainment

Bollywood

Priyanka Chopra, John Abraham | Bollywood Brief; Suniel Shetty OTT Debut With Invisible Woman And PeeCee Co produce Broadway’s Chicken And Biscuits With Nick Jonas

बॉलीवुड ब्रीफ: कंगना के खिलाफ मानहानि केस की अगली सुनवाई 18 अक्टूबर को होगी, प्रियंका चोपड़ा पति निक के साथ बनाएंगी 'चिकन एंड बिस्किट'

11 घंटे पहले



कॉपी लिंक

जावेद अख्तर मानहानि केस की सुनवाई अब 18 अक्टूबर को होगी। प्रभारी मुख्य मेट्रोपॉलिटिन मजिस्ट्रेट ने मानहानि मामले को स्थानांतरित करने के लिए कंगना रनोट की याचिका पर अंधेरी न्यायाधीश की टिप्पणी मांगी है। जिसमें कंगना ने कहा था कि उनका अंधेरी की अदालत से विश्वास खत्म हो गया है। इसके पहले 21 सितंबर को अदालत में पहली बार जावेद अख्तर और कंगना का इस केस को लेकर आमना-सामना हुआ था। इस दौरान दोनों ने ही एक-दूसरे से बात नहीं की थी। कंगना से भी जज ने सिर्फ उनका नाम पूछा था। अदालत ने सुनवाई के बाद अदालत ने इस मामले की सुनवाई 15 नवंबर तक के लिए टाल दी। शुक्रवार को मामले की सुनवाई कर रहे मजिस्ट्रेट एसटी दांते ने कहा कि 10वें मेट्रोपॉलिटिन मजिस्ट्रेट का फैसला जानने के बाद ही सुनवाई होगी।

इनविजिबल वुमन से OTT डेब्यू करेंगे सुनील शेट्‌टी

सुनील शेट्टी वेब सीरीज इनविजिबल वुमन से OTT डेब्यू करने जा रहे हैं। तमिल निर्देशक राजेश एम. सेल्वा की इस नॉयर एक्शन थ्रिलर सीरीज में ईशा गुप्ता भी हैं। इनविजिबल वुमन जल्द ही फ्लोर पर जाने वाली है। 60 साल के सुनील ने सोशल मीडिया पर एक पोस्ट के जरिए अपने डेब्यू की खबर शेयर की है। सुनील को वेबसीरीज की कहानी पसंद आई और उन्होंने इसके लिए हामी भर दी। सुनील ने कहा कि मैं ओटीटी वर्ल्ड में आने के लिए सही प्रोजेक्ट का इंतजार कर रहा था। और इनविजिबल वुमन डिजिटल स्पेस में अपनी जगह बनाने के लिए एक सही कदम है।सुनील शेट्टी को आखिरी बार संजय गुप्ता की गैंगस्टर ड्रामा फिल्म मुंबई सागा में देखा गया था।

अक्टूबर में शुरू होगी शहजादा की शूटिंग

कार्तिक आर्यन और कृति सनोन शहजादा की शूटिंग के लिए तैयार हैं। एक दिन पहले ही कार्तिक आर्यन ने फ्रेडी के रैप-अप बैश में पार्टी की। कार्तिक एकता कपूर की फ्रेडी के बाद अला वैकुंठपुरमुलु की रीमेक शहजादा की शूटिंग शुरू कर रहे हैं, जिसे एकता ही बना रही हैं। कार्तिक अक्टूबर से ही शहजादा की शूटिंग शुरू करेंगे। फिल्म में उनके साथ कृति सेनन होंगी। कार्तिक और कृति इससे पहले लुका छुप्पी में साथ काम कर चुके हैं। शहजादा फिल्म में मनीषा कोइराला को कार्तिक की मां की भूमिका में नजर आएंगी। कार्तिक ने इस बीच फ्रेडी और भूल भुलैया 2 की शूटिंग पूरी कर ली है।

26 जनवरी को रिलीज होगी अटैक

जॉन अब्राहम की फिल्म अटैक 26 जनवरी को रिलीज होगी। जॉन अब्राहम ने 30 सितंबर को रिलीज डेट की घोषणा की। एक्शन से भरपूर फिल्म में जैकलीन फर्नांडीज और रकुल प्रीत भी हैं।लक्ष्य राज आनंद के डायरेक्शन में बनी फिल्म पहले 14 अगस्त, 2020 को रिलीज होने वाली थी, लेकिन कोविड-19 महामारी ने इसकी रिलीज में देर करवा दी। फिल्म का प्रोडक्शन अब्राहम, जयंतीलाल गड़ा और अजय कपूर ने मिलकर किया है। इस बीच जॉन ने हाल ही मोहित सूरी की एक विलेन रिटर्न्स की रिलीज डेट भी अनाउंस की है। जो 8 जुलाई 2022 को सिनेमाघरों में रिलीज होगी। साथ ही जॉन मिलाप मिलन जावेरी की 'सत्यमेव जयते 2' में भी दिखाई देंगे। यह फिल्म 26 नवंबर, 2021 को रिलीज होगी।

चिकन एंड बिस्किट के प्रोड्यूसर बने प्रियंका-निक

निक जोनास और प्रियंका चोपड़ा ने हाल ही में घोषणा की है कि वे डगलस लियोन की ब्रॉडवेज कॉमेडी 'चिकन एंड बिस्किट' को को-प्रोड्यूस करेंगे। इस बारे में निक ने कहा कि ये कॉमेडी प्यार, हंसी और परिवार के बारे में है। चिकन और बिस्किट प्रियंका चोपड़ा का पहला ब्रॉडवे प्रोजेक्ट है। मेकर्स की टीम में हंटर अर्नोल्ड, लिआह माइकलोस, पामेला रॉस, ई क्लेटन कॉर्नेलियस, कायला ग्रीनस्पैन, कर्ट क्रोनिन, जॉन पेटराकिस, जॉन जोसेफ, मेपलसीड प्रोडक्शंस और इनविजिबल वॉल प्रोडक्शंस भी शामिल हैं। प्रियंका फिलहाल यूके में अमेजन प्राइम वीडियो के शो सिटाडेल की शूटिंग में कर रही हैं। उनके पास कई सारे प्रोजेक्ट्स पाइपलाइन में हैं। इनमें द मैट्रिक्स रिसरेक्शन्स, टैक्स्ट फॉर यू के अलावा बॉलीवुड कमबैक आलिया भट्ट और कैटरीना कैफ के साथ 'जी ले जरा' शामिल हैं।