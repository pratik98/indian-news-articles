Hindi News

Local

Uttar pradesh

Gorakhpur

A Clean Photo Surfaced On The Question Of Releasing The Video Of Checking, First Got The Blood Cleaned And Then Taken To The Hospital

मनीष हत्याकांड...पुलिस ने वायरल की थी होटल चेकिंग की तस्वीरें: पहले खून साफ कराया फिर ले गए अस्पताल, दोस्त हरदीप ने पुलिस वालों पर लगाया धमकाने का आरोप

गोरखपुर एक घंटा पहले



कॉपी लिंक

घटना के बाद मृतक मनीष के दोस्त हरदीप सिंह चौहान ने बताया था कि पहले पुलिस वाले हरदीप को पीटते हुए कमरे से बाहर लेकर आ गए थे।

कानपुर से दोस्तों संग गोरखपुर घुमने आए प्रापर्टी डीलर मनीष गुप्ता हत्याकांड के बाद होटल चेकिंग के दौरान की सामने आई फोटो, पुलिस की ओर से ही वायरल की गई थी। क्योंकि वायरल फोटो में एक साथ मनीष गुप्ता उनके दोस्त हरप्रीत और प्रदीप दोनों साथ दिख रहे हैं। वहीं, उन तीन दोस्तों के अलावा उनका कोई अन्य साथी उस वक्त होटल के कमरे में मौजूद नहीं था तो फिर फोटो किसने ली और यह फोटो सामने कैसे आई? ये सवाल अभी भी बना हुआ है।

सवाल ये भी है कि जब पुलिस हर एक मामले का वीडियो और फोटो कराती है तो फिर पुलिस आखिर चेकिंग के दौरान का वीडियो क्यों नहीं जारी कर रही है। इसके साथ ही घटना के बाद गोरखपुर पहुंची मृतक की पत्नी मीनाक्षी ने भी होटल से सबूत मिटाने को लेकर पुलिस पर कई गंभीर आरोप लगाए थे।

वहां पुलिस की मौजूदगी में होटल का हाउस कीपिंग स्टॉफ फर्श पर लगे खून के दाग साफ करता रहा।

पहले दिन से लग रहे सबूत मिटाने के आरोप

घटना के बाद मृतक मनीष के दोस्त हरदीप सिंह चौहान ने बताया था कि पहले पुलिस वाले हरदीप को पीटते हुए कमरे से बाहर लेकर आ गए थे। फिर थोड़ी देर बाद मनीष को घसीटते हुए बाहर लाए। हरदीप के मुताबिक जब अस्पताल जाने के लिए वह पैरों में चप्पल पहनने फिर से रूम में गए तो वहां पुलिस की मौजूदगी में होटल का हाउस कीपिंग स्टॉफ फर्श पर लगे खून के दाग साफ करता रहा। आरोप यह भी है कि हरदीप ने इसका विरोध भी किया। लेकिन पुलिस वालों ने उसे धमकाकर चुप करा दिया। इसके बाद हरदीप होटल स्टाफ के साथ बाइक से अस्पताल चला गया।

SIT और CBI के सामने होगा बड़ा चैलेंज

वहीं, जबकि होटल मालिक का भी आरोप है कि घटना के बाद ही पुलिस होटल में लगे सीसीटीवी कैमरे का डीवीआर उठा ले गई। ऐसे में बड़ा सवाल यह भी है कि आरोपियों को सही बताने का दावा करने वाले अधिकारी आखिर घटना के बाद कार्रवाई की बजाय सबूत मिटाने में क्यों लगे रहे? शायद यही वजह है कि इस मामले की जांच मजबूरन सीबीआई को सौंपनी पड़ी।

जबकि एसआईटी कानपुर की टीम गोरखपुर के लिए रवाना हो चुकी है। सबूत इकट्ठा करने के लिए एसआईटी टीम कभी भी गोरखपुर पहुंच सकती है। ऐसे में मनीष हत्याकांड से पर्दा उठाना कहीं न कहीं एसआईटी और सीबीआई के लिए भी बड़ा चैलेंज होगा।