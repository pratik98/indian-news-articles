Hindi News

Reet 2021

Find Solution To The Confusion Related To The Examination Center In 2 Minutes, Will Have To Travel By Roadways By Paying Fare In Private Buses

REET अभ्यार्थियों के लिए सबसे जरूरी खबर: परीक्षा केंद्र से जुड़े कन्फ्यूजन का 2 मिनट में ढूंढें समाधान, एक जैसे दो नामों की ऐसे करें जांच

जयपुर 7 दिन पहले



कॉपी लिंक

26 सितंबर को होने वाली रीट परीक्षा में प्रदेशभर से 16 लाख से ज्यादा अभ्यर्थी बैठेंगे। लेकिन परीक्षा से पहले ही छात्रों की परेशानी शुरू हो गई है। इसका प्रमुख कारण है, एक जैसे नाम वाले स्थान पर बने परीक्षा केंद्र। जिनको लेकर छात्र लगातार कंफ्यूजन की स्थिति में है। ऐसे में दैनिक भास्कर छात्रों के कंफ्यूजन को दूर करने के लिए प्रमुख विवादित केंद्रों की जानकारी लाया है। जिसे पढ़ आप आसानी से अपना कंफ्यूजन दूर कर सकते हैं।

रेनवाल

प्रदेशभर के रीट अभ्यर्थियों का बड़ी संख्या में रेनवाल में परीक्षा केंद्र मिला है। लेकिन राजस्थान में दो रेनवाल है। जिनमें से पहला रेनवाल जयपुर फागी में स्थापित है। जबकि दूसरा किशनगढ़ में स्थापित है। इन दोनों रेनवाल के बीच में 90 किलोमीटर दूरी है। ऐसे में परीक्षा केंद्र के मूल एड्रेस के आधार पर ही रेनवाल पहुंचे हैं।

मुंडावर-मंडावर

राजस्थान में रीट अभ्यर्थियों का मुंडावर और मंडावर दोनों स्थानों पर परीक्षा केंद्र आया है। लेकिन यह दोनों स्थान आपस में 70 किलोमीटर दूर है। इनमें से मुंडावर अलवर जिले में में स्थित है, जबकि मंडावर दौसा जिले में स्थित है। ऐसे में अभ्यर्थी परीक्षा केंद्र पर पहुंचने से पहले मुंडावर और मंडावर के अंतर को जरूर समझें।

मांडल-मांडलगढ़

राजस्थान के भीलवाड़ा जिले में मांडल और मांडलगढ़ दोनों अलग-अलग तहसील है। दोनों के बीच 65 किलोमीटर की दूरी है। ऐसे में अभ्यर्थी गढ़ के अंतर को समझ ही परीक्षा केंद्र पहुंचें।

रामगढ़

राजस्थान में तीन स्थानों पर रामगढ़ है। जिनमें सीकर में दातारामगढ़ और रामगढ़ शेखावटी है। इन दोनों स्थानों में 110 किलोमीटर की दूरी है। इसके साथ जयपुर में भी रामगढ़ स्थित है। ऐसे में अभ्यर्थी तीनों स्थानों के मूल पते के आधार पर ही परीक्षा केंद्र पहुंचे।

श्रीमाधोपुर- माधोपुर

राजस्थान के सीकर में श्रीमाधोपुर, रींगस के नजदीक है जबकि माधवपुर घस्सू का बास लक्ष्मणगढ़ के नजदीक है। इन दोनों स्थानों में 88 किलोमीटर की दूरी है।

झाड़ोल

राजस्थान में दो स्थानों पर झाड़ोल है। जिनमें पहला झाड़ोल उदयपुर के फलासिया में स्थित है। जबकि दूसरा झाड़ोल उदयपुर के सराड़ा में स्थित है। दोनों में 80 किलोमीटर की दूरी है।

शाहपुरा

राजस्थान में शाहपुरा 2 जिलों में स्थित है। इनमें पहला शाहपुरा जयपुर जबकि दूसरा शाहपुरा भीलवाड़ा में स्थित है। दोनों में 200 किलोमीटर से अधिक की दूरी है।

एक दिन पहले ही चेक कर लें अपना सेंटर

किसी भी प्रकार की दुविधा से बचने के लिए अपने सेंटर का रूट मैप पहले ही चेक कर लें। कई बार ऐसा भी होता है कि एक ही नाम के शहर में दो सेंटर भी होते हैं। इसकी भी जानकारी परीक्षा ेस एक दिन पहले जुटाकर निश्चित कर लें कि आपका सेंटर कहां है। इसके लिए गूगल मैप का सहारा ले सकते हैं। या फिर रीट के लिए स्थापित कंट्रोल रूम पर कॉल कर पूछ सकते हैं।

समस्या के लिए रीट के केन्द्रीय कंट्रोल रूम में करें कॉन्टेक्ट

सुबह आठ बजे से रात्रि दस बजे तक

दूरभाष नम्बर - 0145-2630436, 2630437

मो. नं. 7737804808, 7737896808

ई-मेल आईडी reetbser@gmail.com

REET-2021 : 3993 एग्जाम सेन्टर

25,35,542 परीक्षार्थी दोनों स्तरों की परीक्षा में शामिल होंगे

12,67,983 प्रथम स्तर की परीक्षा में परीक्षार्थी

12,67,539 द्वितीय स्तर की परीक्षा में परीक्षार्थी

11 REET स्पेशल ट्रेन हो चुकी मंजूर

अतिरिक्त मुख्य सचिव पी.के गोयल ने बताया कि अब तक 11 ट्रेन चलाने की स्पेशल परमिशन रेलवे से मिल चुकी है। इनके अलावा ट्रेनों की संख्या बढ़ाने के लिए रेलवे से डिमांड की गई है।

रोडवेज द्वारा संचालित निजी बसों में यात्रा के लिए नहीं देना पड़ेगा शुल्क

राजस्थान में रीट परीक्षा के दौरान सरकार ने अभ्यर्थियों को फ्री परिवहन की सुविधा दी है। अभ्यर्थी प्रवेश पत्र दिखाकर फ्री यात्रा कर सकेंगे। इसके अलावा राजस्थान रोडवेज द्वारा ही संचालित निजी बसों में भी अभ्यर्थी फ्री यात्रा कर सकते हैं। यह सुविधा केवल होम डिस्ट्रिक्ट से ही मिल सकेगी।

दरअसल, परिवहन विभाग राजस्थान में रीट परीक्षा के लिए 3 हजार से ज्यादा रोडवेज की बसें के साथ ही अब करीब 17 हजार निजी और स्कूल बसों को भी संचालित करने की तयारी कर ली है। इसके लिए परिवहन विभाग के अधिकारियों ने निजी बस संचालक और स्कूल बस संचालन के लिए संचालकों से सम्पर्क किया है। ताकि 10 दिन तक रीट अभियर्थियों को मिलने वाली निशुल्क यात्रा की सुविधा दुविधा में ना तब्दील हो।