Hindi News

Entertainment

Tv

Eijaz Khan Talks About Stepping Into His OTT Space, Says I Feel Like A Beginner..I Think My Innings Has Just Started

अपकमिंग प्रोजेक्ट्स: एजाज खान ने की अपने ओटीटी स्पेस में कदम रखने पर बात, बोले- मैं खुद को एक बिगनर की तरह महसूस करता हूं..मुझे लगता है कि मेरी पारी अभी शुरू हुई है

एक घंटा पहले



कॉपी लिंक

लंबे समय तक टेलीविजन और फिल्म इंडस्ट्री का हिस्सा रहने के बावजूद, एजाज खान का कहना है कि उनकी एक्टिंग जर्नी अभी शुरू हुई है। उन्होंने हाल ही में ओटीटी स्पेस में कदम रखा है, इस बारे में बात करते हुए वो एक इंटरव्यू में कहते हैं कि मैं खुद को एक बिगनर की तरह महसूस करता हूं। मुझे लगता है कि मेरी पारी अभी शुरू हुई है।

एजाज खुद को एक बिगनर की तरह महसूस करते हैं

"मैं खुद को एक बिगनर की तरह महसूस करता हूं। मेरी पारी अभी शुरू हुई है! मैंने टेलीविजन किया है, फिल्में भी कीं हैं, और अब, मैं ओटीटी स्पेस को एक्सप्लोर करने के प्रोसिस को एंजॉय कर रहा हूं। मुझे लगता है कि प्लैटफॉर्म ने सभी के लिए काम के द्वार खोल दिए हैं। अभिनेताओं के लिए एक्सपेरिमेंट और इवोल्व होने के लिए यह सबसे अच्छी जगह है। इतना ही नहीं यहां मुकाबला भी काफी कड़ा है। मैं हाल ही में एक एक्टर के लिए दो प्रोजेक्ट से चूक गया। लेकिन ये सब चलता है। कम से कम मैं तो दौड़ में तो था।"

फॉलोअर्स ना होने के कारण क्या प्रोड्यूसर ने रिजेक्ट किया एजाज को?

एजाज आगे कहते हैं, ''मुझे एक गाना बहुत पसंद आया था। यह डार्क और इमोशनल था। पवित्रा (एजाज की गर्लफ्रेंड) और मुझे इसके लिए पांच बार एप्रोच किया गया था। हम वास्तव में इसे करना चाहते थे। लेकिन उसके बाद क्या हुआ मुझे नहीं पता। मुझे लगा कि शायद हमें यह नहीं मिला क्योंकि मेरे मिलियन फॉलोअर्स नहीं हैं, मुझे नहीं पता। मुझे आशा है कि यह कारण ना हो। लेकिन मैं प्रोड्यूसर को फोन करूंगा और इसके बारे में पूछूंगा।"

एजाज कहते हैं बिग बॉस के बाद मेरी फैन फॉलोइंग 500% बढ़ गई

सोशल मीडिया पर काफी इनएक्टिव रहने वाले एजाज कहते हैं, "फेसबुक 2006 में आया, और तब तक मैं सेमी-रिटायर्ड हो चुका था। उस समय, पब्लिक मेरे बारे में जो कुछ भी जानती थी, वह न्यूज आर्टिकल के माध्यम से होता था। लोग नहीं जानते थे कि एजाज खान कौन था, और मैं एक बहुत ही प्राइवेट पर्सन था, मैं अब भी हूं। लेकिन बिग बॉस के बाद मेरी फैन फॉलोइंग 500% बढ़ गई। शो के दौरान लोग मुझे पहचान पाए और वो मुझसे जुड़ने लगे। क्योंकि उन्होंने मुझे 24X7 100 दिनों से अधिक समय तक देखा, वो अब मेरी लाइफ के बारे में सब कुछ जानना चाहते हैं। लोग यह भूल जाते हैं कि मेरा प्राइमरी काम एक्टिंग है न कि अपनी लाइफ को शो केस करना। यह कभी-कभी थका देने वाला हो जाता है, लेकिन मैं समझता हूं कि यह मेरे लिए प्यार और सम्मान की जगह से आता है। मैं अब एक एक्टर के रूप में वापस जा रहा हूं क्योंकि मैं वही हूं और मेरे फैन्स को मेरा वो वर्जन देखने को मिलेगा।"

15 अक्टूबर से लखनऊ में शूटिंग शुरू करेंगे एजाज

एजाज अपने अपकमिंग प्रोजेक्ट्स के बारे में बात करते हुए, कहते हैं, "मैंने पहले ही एक टीवी शो के लिए एक मॉक शूट किया है। यह कुछ ऐसा है जो मैंने पहले नहीं किया है। उम्मीद है कि दिसंबर तक पक्का हो जाएगा। मैं अलग-अलग ओटीटी प्लेटफॉर्म्स पर बहुत काम करूंगा, मैं पवित्रा के साथ एक प्रोजेक्ट की शूटिंग भी शुरू करूंगा। यह सुपर फनी होने वाला है। और मैंने एक फिल्म भी साइन की है, मैं इसकी शूटिंग 15 अक्टूबर से लखनऊ में शुरू करूंगा। फिलहाल मैं इनका बेसब्री से इंतजार कर रहा हूं।"