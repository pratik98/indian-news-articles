Hindi News

Business

ICICI Bank Overdraft Facility For Amazon Registered Sellers

छोटे व्यापारियों को होगा फायदा: ICICI बैंक अमेजन पर रजिस्टर्ड सेलर्स को देगा OD, 25 लाख रुपए की मिलेगी सुविधा

मुंबई 5 दिन पहले



कॉपी लिंक

देश के निजी सेक्टर के बड़े बैंक ICICI बैंक ने अमेजन पर रजिस्टर्ड सेलर के लिए ओवर ड्राफ्ट (OD) की सुविधा शुरू की है। इसके जरिए सेलर्स को 25 लाख रुपए का ओवर ड्राफ्ट मिलेगा। आपको केवल उसी पैसे पर ब्याज देना होगा, जिसका आपने उपयोग किया है। यह सुविधा पूरी तरह से डिजिटलाइज होगी।

इस सुविधा को शुरू करने वाला पहला बैंक

यह पहला बैंक है, जिसने इस तरह से ऑटोमेटेड स्कोर कार्ड पर आधारित मैकेनिज्म के जरिए सेलर्स को तुरंत OD को मंजूरी देगा। ICICI बैंक के ग्राहक इस OD का तुरंत उपयोग कर सकते हैं। बैंक ने कहा कि यह सुविधा उन व्यक्तिगत सेलर्स और छोटे व्यापारियों के लिए है जो अमेजन पर रजिस्टर्ड हैं। इस भागीदारी से सेलर्स को OD के लिए एप्लिकेशन से लेकर मंजूरी तक का प्रोसेस करना होगा।

एडवांस्ड डाटा एनालिटिक्स के जरिए डेवलप किया गया

ICICI बैंक ने एडवांस्ड डेटा एनालिटिक्स का फायदा उठाते हुए इसे डेवलप किया है। बैंक ने इसके लिए नई फैसिलिटी डेवलप की है। इसमें पेपर वर्क जैसे बैंक स्टेटमेंट या इनकम टैक्स रिटर्न के जरिए क्रेडिट को देखा जाता है। यह छोटे व्यापारियों और व्यक्तिगत सेलर्स को सक्षम बनाएगा जो क्रेडिट में नए हैं।

तुरंत OD का उपयोग कर सकते हैं

जिन सेलर्स का करेंट अकाउंट ICICI बैंक में है, वे तुरंत इस OD का उपयोग कर सकते हैं। OD का उपयोग वर्किंग कैपिटल की जरूरतों के लिए किया जा सकता है। जिन लोगों का खाता बैंक में नहीं है, वे बैंक में खाता खोलकर भी इस सुविधा को ले सकते हैं। इस बारे में ICICI बैंक के सेल्फ एंप्लॉयड सेगमेंट के प्रमुख पंकज गाडगिल ने कहा कि बैंक हमेशा समय पर क्रेडिट को पाने में विश्वास करता है। इससे बिजनेस करने में ग्राहकों को आसानी होती है।

सालाना आधार पर रिन्यूअल करा सकते हैं

इस OD को सालाना आधार पर रिन्यूअल किया जा सकता है। इसके लिए आपने जो रीपेमेंट किया होगा, उसे आधार माना जाएगा। इस सुविधा के लिए आपको ये काम करना होगा। आपको amazon.in पर रजिस्टर्ड करना होगा। फिर आप सेलर सेंट्रल के बैनर को जैसे ही क्लिक करेंगे आपको ICICI बैंक के इंस्टा OD पर ले जाया जाएगा। आपको यहां पर लॉगइन करके डिजिटल एप्लिकेशन की पूरी डिटेल्स भरनी होगी।

यहां पर अमाउंट को कंफर्म करना होगा। इसके बाद OD मंजूर हो जाएगा। अगर सेलर्स का पहले से ही बैंक के साथ करेंट अकाउंट है तो फिर सीधे OD का तुरंत उपयोग किया जा सकेगा। अगर आपका अकाउंट नहीं है तो आपको केवाईसी को पूरा करने के लिए बैंक की वेबसाइट पर ले जाया जाएगा।