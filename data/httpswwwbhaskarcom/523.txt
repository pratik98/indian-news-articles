Hindi News

Local

Uttar pradesh

Saharanpur

CDO Said; Gandhiji Wanted Freedom From Evils And Evils Like Poverty, Illiteracy And Untouchability In The Country

सहारनपुर...धूमधाम से मनाई गई गांधी और शास्त्री जी की जयंती: CDO विजय कुमार बोले-बापू ने स्वच्छता पर बल दिया था, जहां स्वच्छता होती है, वहां बीमारियां कम देखने को मिलती हैं

सहारनपुर 38 मिनट पहले



कॉपी लिंक

महात्मा गांधी और लाल बहाुदर शास्त्री को नमन करते सीडीओ विजय कुमार।

सहारनपुर के कलेक्ट्रेट परिसर में महात्मा गांधी व लाल बहादुर शास्त्री की जयंती मनाई गई। मुख्य विकास अधिकारी (CDO)विजय कुमार ने कहा कि आज के दिन महात्मा गांधी और पूर्व प्रधानमंत्री लाल बहादुर शास्त्री का जन्म हुआ था। दोनों ही आदर्श और त्याग की प्रतिमूर्ति थे। आजादी से महात्मा गांधी का अर्थ केवल अंग्रेजी शासन से मुक्ति का नहीं था। बल्कि वह गरीबी, निरक्षरता और छुआछूत जैसी बुराइयों और कुरीतियों से मुक्ति का सपना देखते थे। वह चाहते थे कि देश के सारे नागरिक समान रूप से स्वाधीनता और समृद्धि के सुख भोगे। वह केवल राजनीतिक स्वतंत्रता ही नहीं चाहते थे, बल्कि जनता की आर्थिक, सामाजिक और आत्मिक उन्नति भी चाहते थे।

उन्होंने कहा कि लाल बहादुर शास्त्री देश के प्रधानमंत्री बनने वाले ऐसे सरल और साधारण व्यक्ति थे, जिनके जीवन का आदर्श प्रधानमंत्री बनने के बाद भी वही रहा। भारत में बहुत कम लोग ऐसे हुए हैं। जिन्होंने समाज के बेहद साधारण वर्ग से अपना जीवन शुरू कर देश के सबसे पड़े पद को प्राप्त किया।

कथनी और करनी में नहीं था अंतर

CDO ने कहा कि महात्मा गांधी की कथनी व करनी में अंतर नहीं था। उन्होंने कहा कि गांधी जी ग्राम उद्योग संघ, तालीमी संघ, और गो रक्षा संघ, की स्थापना के लिए प्रेरित किया। महात्मा गांधी ने स्वाधीनता दिवस में भाग लिया। उन्हें किसी पद की लालसा नहीं थी। महात्मा गांधी ने स्वच्छता पर बल दिया था और आज भी स्वच्छ भारत मिशन के नियमों का पालन किया जा रहा है। जहां स्वच्छता होती है वहां बीमारी कम देखने को मिलती है।

शास्त्री जी ने दे दिया था रेल मंत्री पद से इस्तीफा

CDO ने कहा कि लाल बहादुर शास्त्री ने सार्वजनिक जीवन में श्रेष्ठता के जो प्रतिमान स्थापित किए हैं, उसके बहुत कम उदाहरण मिलते हैं। CDO ने इस अवसर पर कर्मियों से कहा कि कार्यालय में आने वाले व्यक्तियों की समस्याओं को गंभीरता से सुने और उसका निस्तारण करें। यदि आपके पटल से उस समस्या का निस्तारण संभव नहीं है, तो संबंधित पटल के बारे में उसे जानकारी दें।

इस अवसर पर अपर जिलाधिकारी (प्रशासन) डा. अर्चना द्विवेदी, अपर जिलाधिकारी (वित्त एवं राजस्व) रजनीश कुमार मिश्रा, सिटी मजिस्ट्रेट विवेक चतुर्वेदी, डिप्टी कलेक्टर एस.एन. शर्मा आदि मौजूद रहे।