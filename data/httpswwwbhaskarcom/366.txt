Hindi News

Entertainment

From Karan Kundra To Shamita Shetty, The Lives Of These 5 Contestants Of Bigg Boss 15 Have Been Surrounded By Controversy

बिग बॉस 15: करण कुंद्रा से लेकर शमिता शेट्टी तक, कंट्रोवर्सी से घिरी रही है बिग बॉस 15 के इन 5 कंटेस्टेंट्स की लाइफ

टेलीविजन के पॉपुलर रियलिटी शो बिग बॉस का 15वां सीजन, 2 अक्टूबर से कलर्स टीवी पर प्रसारित होने जा रहा है। इस साल शो में हिस्सा लेने वाले कंटेस्टेंट्स के नाम भी सामने आ चुके हैं, जिनमें कुछ ऐसे सेलेब्स भी शामिल हैं, जिनकी जिंदगी कंट्रोवर्सी से घिरी रही है। आइए जानते हैं वो सेलेब्स और उनसे जुड़ी कंट्रोवर्सी कैसी है-

करण कुंद्रा

'कितनी मोहब्बत है' फेम एक्टर करण कुंद्रा साल 2015 के शो ‘ये कहां आ गए हम’ में नजर आए थे। इस शो की शूटिंग के दौरान उनकी को-एक्टर सानवी तलवार ने उन पर बुरा व्यव्हार करने का आरोप लगाया था। ये मामला एक सीन के दौरान शुरु हुआ था जिसमें किसिंग सीन के बाद सानवी को करण को थप्पड मारना था। करण का आरोप था कि सानवी ने जानबूझ कर उन्हें जरुरत से ज्यादा तेज थप्पड़ मारा है। सीन खत्म होने के बाद करण ने भी सानवी को थप्पड़ मार दिया था

टीवी शोज में अभिनय करने वाले करण कुंद्रा रियलिटी शो ‘रोडीज’ जज कर चुके हैं। इस शो के ऑडीशन के दौरान करण ने एक कंटेस्टेंट को इसलिए थप्पड़ मार दिया था क्योंकि उसने अपनी बहन पर हाथ उठाया था। ऑडीशन देने आए लड़के पर हाथ उठाकर करण विवादों से घिर गए थे।

‘कितनी मोहब्बत है’ को-स्टार कृतिका कामरा से ब्रेकअप के बाद करण कुंद्रा, एक्ट्रेस, वीजे और होस्ट अनुशा दांडेकर को डेट कर रहे थे। कई सालों तक साथ रहने के बाद करण और अनुशा ने जनवरी में ब्रेकअप की अनाउंसमेंट की थी। ब्रेकअप के कुछ समय बाद अनुशा ने करण पर धोखा देने और झूठ बोलने का आरोप लगाया था, हालांकि करण लगातार इस मामले में चुप्पी साधे हुए हैं।

तेजस्विनी प्रकाश

‘स्वरागिनी’ शो फेम एक्ट्रेस तेजस्विनी प्रकाश साल 2017 के शो ‘पहरेदार पिया की’ में नजर आई थीं। शो में दिखाया गया था कि तेजस्विनी की शादी एक नौ साल के बच्चे से करवा दी जाती है। कुछ ही दिनों में दोनों के बीच रोमांस दिखाया जाने लगा था जिससे लोग भड़क गए थे। नौ साल के बच्चे और दोगुने उम्र की एक्ट्रेस के बीच रोमांस दिखाने पर शो और उसकी कास्ट विवादों से घिर गई थी। लगातार शो को बैन करवाए जाने की मांग होने लगी थी, जिसके बाद शो बीच में ही ऑफएयर हो गया। कुछ हफ्तों बाद शो को लीप के साथ दोबारा ऑनएयर किया गया था।

तेजस्विनी टेलीविजन एक्टर शिविन नारंग से लिंकअप की खबरों से भी काफी सुर्खियों में रह चुकी हैं, हालांकि उन्होंने हमेशा से ही इन खबरों का खंडन किया है।

शमिता शेट्टी

‘मोहब्बतें’ फिल्म से बॉलीवुड डेब्यू करने वाली शमिता शेट्टी अपनी एक्टिंग से ज्यादा कंट्रोवर्सी के चलते सुर्खियों में रहती हैं। एक फंक्शन के दौरान शमिता ब्लैक शॉर्ट ड्रेस में शामिल हुई थीं, हालांकि अंडरगार्मेंट्स ना पहनने पर एक्ट्रेस की आपत्तिजनक तस्वीरें वायरल हो गई थी। कई लोगों ने इसे एक्ट्रेस का पब्लिसिटी स्टंट बताया था।

‘फरेब’ और ‘बेवफा’ फिल्म में शमिता शेट्टी मनोज बाजपेयी के साथ नजर आई थीं। इसी बीच खबरें थीं कि शमिता और मनोज रिलेशन में हैं, हालांकि दोनों ने हमेशा इन खबरों पर चुप्पी साधी रही। शादीशुदा एक्टर के साथ अफेयर होने पर एक्ट्रेस विवादों से घिर गई थीं। खबरों की मानें तो मनोज ने शमिता के लिए अपने परिवार को छोड़ने से इनकार कर दिया था, जिससे चलते दोनों का ब्रेकअप हो गया था। शमिता, मनोज के लिए इतनी सीरियस थीं कि उन्होंने कभी शादी ही नहीं की।

डोनल बिष्ट

‘एक दीवाना था’ फेम एक्ट्रेस डोनल बिष्ट कास्टिंग काउच पर खुलासा कर विवादों से घिर गई थीं। एक्ट्रेस ने एक इंटरव्यू के दौरान खुलासा किया था कि स्ट्रगल के दिनों में उन्हें एक साउथ फिल्म इंडस्ट्री के फिल्ममेकर ने रोल के बदले शारीरिक संबंध बनाने का ऑफर दिया था। एक्ट्रेस ने तुरंत फिल्ममेकर के खिलाफ पुलिस में शिकायत दर्ज करवाई थी।

अफसाना खान

‘तितलियां वरगा’ सॉन्ग फेम सिंगर अफसाना खान उस समय कंट्रोवर्सी से घिर गई थीं जब उन्होंने एक सरकारी स्कूल में बच्चों के सामने आपत्तिजनक गाना गाया था। कार्यक्रम के बाद अफसाना के खिलाफ शिकायत दर्ज करवाई गई थी। ये मामला बीते साल फरवरी का है जब सिंगर मुक्तसर के एक सरकारी स्कूल पहुंची थीं।

बिग बॉस 15 में हिस्सा लेने के लिए सभी कंटेस्टेंट्स को मुंबई के एक होटल में क्वारैंटाइन किया गया था, जहां पैनिक अटैक आने के बाद अफसाना ने शो छोड़ने का फैसला किया था। अब सिंगर दोबारा शो में जाने के लिए राजी हैं।