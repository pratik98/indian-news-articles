Hindi News

Local

Rajasthan

Jaipur

Examination Of All Universities Of The State To Be Held From 25 To 27 September Postponed, Higher Education Department Issued Order

REET कैंडिडेट्स को बड़ी राहत: 25 से 27 सितंबर तक होने वाले प्रदेश के सभी यूनिवर्सिटी के एग्जाम स्थगित, उच्च शिक्षा विभाग घोषित करेगा नई तारीख

राजस्थान में 26 सितंबर को होने वाले REET के चलते प्रदेश के सभी विश्वविद्यालयों की परीक्षाएं 3 दिन के लिए स्थगित कर दी गई हैं। उच्च शिक्षा विभाग ने बुधवार को इसका आदेश जारी कर दिया है। इसके तहत 25 से 27 सितंबर तक विश्वविद्यालयों में होने वाले एग्जाम स्थगित रहेंगे। शिक्षा विभाग बाद में इन परीक्षाओं की अलग से तारीख घोषित करेगा।

उच्च शिक्षा मंत्री भंवर सिंह भाटी ने बताया कि REET में प्रदेश के 16 लाख से ज्यादा स्टूडेंट्स शामिल हो रहे हैं। ऐसे में कई स्टूडेंट्स की परीक्षा में टकराव की स्थिति बन रही थी। इसे देखते हुए उच्च शिक्षा विभाग ने यह फैसला लिया है। इसके तहत प्रदेशभर के 16 लाख से ज्यादा स्टूडेंट्स अब आसानी से दोनों परीक्षाओं में शामिल हो सकेंगे। राजस्थान में REET भर्ती परीक्षा सबसे बड़ी परीक्षाओं में से एक है। इसकी तैयारियों को लेकर शासन-प्रशासन लगातार मॉनिटरिंग कर रहा है।

जयपुर में REET के दिन बंद रहेंगे बाजार

REET भर्ती परीक्षा में व्यवस्थाएं बनाए रखने और भीड़ को कंट्रोल करने के लिए कलेक्टर अंतर सिंह नेहरा ने व्यापारियों के साथ बैठक की। कलेक्टर ने व्यापारियों से 26 सितम्बर को शहर के तमाम बाजार बंद रखने और परीक्षा देने आ रहे अभ्यर्थियों की मदद करने का आह्वान किया। इस पर व्यापारियों ने कलेक्टर को स्वेच्छिक बाजार बंद रखने का आश्वासन दिया। कलेक्टर ने व्यापारियों से सुझाव मांगे कि कैसे 26 सितम्बर को परीक्षा के दौरान व्यवस्थाएं बनाई जा सकती हैं। इस दिन यहां आने वाले अभ्यर्थियों के लिए क्या मदद कर सकते हो?

38,983 अभ्यर्थियों को राहत

शिक्षा विभाग ने जयपुर के 38,983 अभ्यर्थियों के सेंटर्स को दूसरे जिलों से निरस्त करके जयपुर में ही कर दिया है। इनमें ज्यादातर महिला अभ्यर्थी हैं। इस तरह से जयपुर जिले से दूसरे जिलों में परीक्षा देने के लिए जाने वाले अभ्यर्थियों की संख्या अब 1 लाख 16,617 से कम होकर 83,016 रह गई है।

REET में जयपुर के अभ्यर्थियों को राहत:भीड़ से बचने के लिए शिक्षा विभाग ने सेंटर्स में किया बदलाव, 800 बसें कम लगानी पड़ेंगी; 39 हजार अभ्यर्थी अपने शहर में देगे परीक्षा