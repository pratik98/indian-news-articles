Hindi News

Local

Uttar pradesh

Varanasi

Now Non MBBS Will Also Provide First Aid To Serious Patients In Varanasi, Some Officials Said; Not Able To Run Emergency, How Was It Deployed

BHU की इमरजेंसी सेवा में डेंटल के डॉक्टरों की ड्यूटी: एसएस अस्पताल में अब नॉन MBBS भी करेंगे सीरियस मरीजों का इलाज, प्रोफेसर गुप्ता ने कहा-डेंटिस्ट प्राथमिक इलाज करने में सक्षम

वाराणसी 4 घंटे पहले



कॉपी लिंक

बीएचयू के इमरजेंसी सेवा में डेंटिस्ट भी करेंगे नाइट ड्यूटी।

वाराणसी के BHU स्थित सर सुंदरलाल अस्पताल की इमरजेंसी सेवा में अब नॉन MBBS डॉक्टर भी ड्यूटी पर तैनात किए जा रहे हैं। अक्टूबर माह के लिए जारी एक नाइट ड्यूटी चार्ट के अनुसार डेंटल फैकल्टी के 4 डॉक्टरो को भी इमरजेंसी में लगाया जा रहा है। इसमें BDS और MDS किए डाॅक्टर भी नाइट ड्यूटी करेंगे। अंदर के ही कुछ अधिकारियों ने यह बताया है कि इमरजेंसी में डेंटल के डॉक्टरों को पहली बार चार्ज दिया जा रहा है। क्या दांत निकालने और पायरिया का इलाज करने वाले डॉक्टर आपातकालीन व्यवस्था में मरीज को सही ट्रीटमेंट दे पाएंगे। हालांकि कोविड की दूसरी लहर में डेंटल और आयुर्वेद के डॉक्टरों की भी आपातकालीन ड्यूटी लगाई गई थी। वहां बेहतर काम करने के बाद इमरजेंसी में भी इन्हें तैनात करने की कवायद शुरू हो गई।

उधर, डेंटल के डॉक्टरों को यह चिंता खाए जा रही है कि यदि किसी तरह से उन्होंने मरीज की यथास्थिति को समझने में गलती कर दी तो फिर मरीज की मौत का जिम्मेदार कौन होगा। वहीं किसी खास रोग के बारे में जानकारी नहीं है तो ऐसी स्थिति में वह पहले विशेषज्ञाें से सलाह लेंगे, तो उपचार में विलंब हो सकता है। उन्हें नाइट ड्यूटी में लगाना मरीजाें की जान पर खेलने के बराबर है।

प्रोफेसर के के गुप्ता

MBBS और BDS कांबिनेशन के साथ लगाई है ड्यूटी

सर सुंदरलाल अस्पताल के एमएस प्रोफेसर के के गुप्ता ने बताया 1 MBBS डॉक्टर के साथ कांबिनेशन में डेंटल के डॉक्टरों की ड्यूटी लगाई गई है। वहीं एक डॉक्टर की तरह से ये भी मरीजों को फर्स्ट एड दे सकते हैं। इसमें किसी विशेषज्ञता की जरूरत नहीं होती। वहीं महीने में इक्का-दुक्का ही डेंटिस्ट की ड्यूटी लगाई जाती है।

प्रोफेसर गुप्ता ने कहा कि डेंटल के डॉक्टर मरीज का जबड़ा निकालकर पूरा ऑपरेशन कर सकने में सक्षम हैं तो प्राथमिक उपचार दे सकते हैं। वहीं कोविड वार्ड में डयूटी के दौरान उनकी और आयुर्वेद के डॉक्टरों की क्षमता देश के लोगों ने देख ली है। वे मरीजाें को इमरजेंसी में ऑक्सीजन सिलेंडर और इंजेक्शन ही नहीं बल्कि उनकी समस्या पर फोकस होकर बेहतर इलाज कर पाएंगे। वहीं इनके साथ हर वक्त MBBS डॉक्टर तैनात रहेंगे। इसके साथ ही एक नाइट ड्यूटी के बाद दूसरे दिन ऑफ भी दिया जा रहा है।

सीनियर और जूनियर रेजिडेंट करते हैं ड्यूटी

बता दें कि इमरजेंसी में सीनियर और जूनियर रेजिडेंट ड्यूटी करते हैं। उन्हें चीफ मेडिकल और मेडिकल ऑफिसर का पद दिया जाता है। वहीं अब उनके साथ एक-एक डॉक्टर भी नाइट ड्यूटी में तैनात किए जा रहे हैं। इससे इमरजेंसी की उपचार व्यवस्था में सुधार होगी। हाल-फिलहाल BHU इमरजेंसी की हालत ज्यादा खराब है। यहां पर रोजाना मरीजों का इतना दबाव है कि बेड और स्ट्रेचर के बिना कई बार एंबुलेंस में ही मरीज दम तोड़ देता है।