Hindi News

Entertainment

Bollywood

Samantha Akkineni Addressed Reports Claiming That She’s Moving To Mumbai

सामंथा की सफाई: तलाक की खबरों के बीच हैदराबाद से मुंबई शिफ्ट होने की अफवाहों पर बोलीं सामंथा, '100 तरह की अफवाहों के बीच ये खबर भी झूठी है'

2 दिन पहले



कॉपी लिंक

बीते कुछ दिनों से नागा चैतन्य और सामंथा अक्किनेनी की शादी के बारे में बहुत कुछ कहा और लिखा जा रहा है। हालांकि, दोनों ने इस बारे में कोई रिएक्शन नहीं दिया है। मीडिया रिपोर्ट्स के मुताबिक, सामंथा और नागा चैतन्य के अलग होने का फैसला करने के बाद दोनों की फैमिली कोर्ट में काउंसलिंग भी हो चुकी है। लेकिन, काउंसलिंग के बाद भी सामंथा और चैतन्य ने अपना फैसला नहीं बदला। अगले दो से तीन महीने में तलाक की प्रक्रिया पूरी कर ली जाएगी। साथ ही सामंथा को तलाक के बाद गुजारा भत्ता के रूप में कुल 50 करोड़ रुपए मिलेंगे।

इन खबरों पर सामंथा या चैतन्य ने अब तक अपनी चुप्पी तो नहीं तोड़ी है लेकिन इशारों-इशारों में सामंथा ने इन खबरों का खंडन भी कर दिया है। हाल ही में सामंथा ने सोशल मीडिया पर आस्क मी एनिथिंग सेशन किया जिसमें फैन्स ने उनसे कई सवाल पूछे। एक फैन ने पूछा कि क्या आप सच में मुंबई शिफ्ट हो रही हैं? दरअसल, ऐसी खबरें थीं कि नागा चैतन्य से अनबन की वजह से सामंथा हैदराबाद छोड़कर मुंबई शिफ्ट होने की प्लानिंग कर रही हैं।

सामंथा ने दिया रिएक्शन

सामंथा ने इसका जवाब देते हुए कहा, मैं नहीं जानती कि ये अफवाहें कहां से उड़ रही हैं जैसे कि बाकी 100 तरह की अफवाहें गलत हैं, उसी तरह इस खबर में भी सच्चाई नहीं है। हैदराबाद मेरा घर है और हमेशा रहेगा। हैदराबाद ने मुझे सबकुछ दिया है और मैं यहीं खुशी-खुशी आगे भी रहना पसंद करूंगी।

नागा चैतन्य ने कहा था-’आहत हूं’

उधर, पत्नी सामंथा के साथ तलाक की अफवाहों के बारे में एक इंटरव्यू में नागा चैतन्य ने पिछले दिनों कहा था कि, पर्सनल लाइफ के बारे में मिनट-दर-मिनट मीडिया कवरेज बहुत 'हर्टिंग और हार्मफुल' है। इसी के चलते उन्होंने सोशल मीडिया से दूरी बनाई हुई है।

मीडिया से बात करते हुए चैतन्य अपनी पर्सनल और प्रोफेशनल लाइफ के बारे कहा था, "मुझे लगता है कि, अपने करियर में शुरुआती समय से, मैंने अपने पर्सनल लाइफ को पर्सनल और अपनी प्रोफेशनल लाइफ को प्रोफेशनल रखा है। मैंने दोनों को कभी साथ में नहीं मिलाया। मैंने अपने माता-पिता से सीखा है कि, जब वह घर आ गए, तो वह कभी भी अपने काम के बारे में बात नहीं करते थे। जब वह काम पर होते तो उनका निजी जीवन कभी भी उनके काम के बीच नहीं आता था। उन्होंने इसे बहुत अच्छे से बैलेंस कर रखा था। मेरी भी हमेशा से यही आदत रही है और मैंने इसका हमेशा ध्यान रखा है।"

बता दें कि सामंथा-चैतन्य ने 2017 में गोवा में डेस्टिनेशन वेडिंग की थी। शादी में तकरीबन 10 करोड़ रुपए खर्च किए थे।