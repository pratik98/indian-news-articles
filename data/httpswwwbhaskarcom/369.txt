Hindi News

Entertainment

Bollywood

Krishna Raj Kapoor Death Anniversary: Know Facts About Raj Kapoor's Wife

कृष्णा राज कपूर की पुण्यतिथि: आईजी की बेटी कृष्णा को देखते ही पृथ्वीराज कपूर ने उन्हें चुन लिया था बहू, 22 साल की उम्र में बारात लेकर रीवा पहुंचे थे राज कपूर

एक दिन पहले



कॉपी लिंक

शोमैन राज कपूर की पत्नी कृष्णा राज कपूर का निधन 1 अक्टूबर, 2018 को हुआ था। उनकी तीसरी पुण्यतिथि पर बहू नीतू कपूर ने उनके साथ एक तस्वीर शेयर करते हुए उन्हें याद किया और सोशल मीडिया पर लिखा, मिस यू मॉम।

नीतू कपूर के साथ कृष्णा राज।

बता दें कि कृष्णा 87 साल की थीं 1946 में कृष्णा मल्होत्रा ने राज कपूर से शादी की थी। दोनों की शादी के पीछे की कहानी भी बेहद दिलचस्प है। आज आपको बताते हैं कि दोनों का रिश्ता आखिर कैसे तय हुआ था।

रीवा बारात लेकर आए थे राज कपूर

खबरों की मानें तो रीवा के लोगों को रंगमच से रूबरू कराने के लिए पृथ्वीराज कपूर अपनी नाटक कंपनी लेकर रीवा गए थे। उनके साथ दोनों बेटे राजकपूर और शम्मी कपूर भी थे। शम्मी उस समय 15 साल के और राजकपूर 22 साल के। जिस वक्त पृथ्वीराज कपूर नाटक कंपनी लेकर रीवा पहुंचे थे। उस वक्त रीवा के आईजी करतार नाथ मल्होत्रा थे।

ऐसे में पृथ्वीराज कपूर की देखरेख से लेकर सुरक्षा की पूरी जिम्मेदारी आईजी को सौंपी गई थी। इस दौरान पृथ्वीराज कपूर और करतार नाथ के बीच काफी अच्छी दोस्ती हो गई थी। इस दोस्ती का नतीजा ये हुआ कि पृथ्वीराज ने अपने बेटे राज कपूर की शादी करतार नाथ की बेटी कृष्णा के साथ तय कर दी थी क्योंकि कृष्णा उन्हें देखते ही पसंद आ गई थीं। राज कपूर और कृष्णा मल्होत्रा की शादी मई, 1946 में रीवा में हुई थी। राज कपूर की बारात रीवा आई थी। शादी सरकारी बंगले में हुई।

शम्मी कपूर, रणबीर, नीतू कपूर के साथ कृष्णा राज।

इसलिए बेटी का नाम रखा रीमा

राजकपूर और कृष्णा कपूर ने अपनी बेटी का नाम रीवा से प्रभावित होकर 'रीमा' रखा था। दोनों के तीन बेटों के अलावा दो बेटियां भी हैं ऋतु नंदा और रीमा जैन। फिल्मी दुनिया के पॉपुलर स्टार्स रणबीर कपूर, करिश्मा कपूर, करीना कपूर उनके पोते-पोती हैं।

कृष्णा राज के रिलेटिव हैं प्रेम चोपड़ा

प्रेम चोपड़ा, कृष्णा राज के रिलेटिव्स भी हैं। दरअसल, कृष्णा की बहन उमा की शादी प्रेम चोपड़ा से हुई है। इस लिहाज से प्रेम चोपड़ा कृष्णा के जीजा लगते हैं। वहीं राज कपूर और प्रेम चोपड़ा के बीच साढू भाई का रिश्ता है। कृष्णा और उमा के तीन भाई प्रेमनाथ, राजेन्द्रनाथ और नरेन्द्र नाथ हैं। रिश्ते में तीनों राज कपूर और प्रेम चोपड़ा के साले हैं।