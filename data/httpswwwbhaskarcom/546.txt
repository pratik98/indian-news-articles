Hindi News

Local

Chhattisgarh

Raipur

Former CM Dr Raman Singh Tweeted Dr Raman Said Congress Comedy Circus Is Going On In Chhattisgarh

कांग्रेस MLA की दिल्ली दौड़ पर BJP का हमला: पूर्व सीएम रमन का ट्वीट- छत्तीसगढ़ में कांग्रेस कॉमेडी सर्कस जारी; कौशिक बोले- पितृपक्ष के बाद शायद कुछ नए संकेत आ सकते हैं

रायपुर एक घंटा पहले



कॉपी लिंक

डॉ रमन सिंह ने प्रदेश में सियासी अस्थिरता का दावा किया है।

छत्तीसगढ़ में सियासी ऊंट किस करवट बैठेगा? घरों पर चाय की मेज, गली-मोहल्ले और पान के ठेलों पर यही चर्चा है। प्रदेश की सियासत बड़ी दिलचस्प हो चुकी है। दर्जनों विधायक दिल्ली पहुंचे हुए हैं। CM भूपेश बघेल का दावा कर रहे हैं कि इसे राजनीति के चश्मे से ना देखें। वहीं, विपक्ष कई तरह के सवाल उठा रहा है। अब विधायकों की दिल्ली दौड़ और प्रदेश में जारी सियासी चर्चाओं के बीच पूर्व मुख्यमंत्री डॉ. रमन सिंह ने ट्वीट किया है।

रमन सिंह का ट्वीट

ट्वीट में पूर्व CM ने लिखा है कि छत्तीसगढ़ में कांग्रेस का कॉमेडी सर्कस जारी है, ढाई साल से प्रदेश की जनता कांग्रेस की आपसी लड़ाई में पिस रही है। सारे काम बंद हो गए हैं, आज प्रदेश की पौने तीन करोड़ जनता देख रही है कि कैसे कांग्रेस ने प्रदेश का सत्यानाश कर दिया है।

धरम लाल कौशिक ने बयान दिया।

नेता प्रतिपक्ष बोले- पितृपक्ष के बाद कुछ हो सकता है

दूसरी तरफ नेता प्रतिपक्ष धरमलाल कौशिक ने कहा कि पितृपक्ष के बाद और नवरात्र के शुरू होते ही प्रदेश में कुछ नए संकेत देखने को मिलेंगे। उन्होंने शनिवार को भारतीय जनता पार्टी के कार्यालय में मीडिया से बातचीत करते हुए कहा कि जैसे-जैसे पितृपक्ष समाप्ति की ओर है, वैसे-वैसे कांग्रेसियों की बेचैनी बढ़ गई है। नवरात्र, शायद कोई नया संकेत लेकर आए।

विधायकों के दिल्ली दौरे पर नेता प्रतिपक्ष ने कहा कि अचानक सारे विधायक सरकारी काम का बहाना बनाकर दिल्ली चले गए। पता नहीं इतने सारे लोगों को दिल्ली में किस तरह का सरकारी काम आ गया। जनता ने 70 सीटें कांग्रेस को विकास के लिए दी थी, मगर प्रदेश में अस्थिरता का माहौल है। यहां से विधायक दिल्ली पहुंच जाते हैं और हालत यह है कि दिल्ली में कांग्रेस का कोई बड़ा नेता उनसे मुलाकात नहीं करता।

कांग्रेसी विधायकों का दिल्ली में शक्ति प्रदर्शन 2.0:13 और विधायक दिल्ली पहुंचे, 10 पहले से मौजूद, शाम तक और बढ़ सकती है संख्या; सिंहदेव बोले- सभी 70 विधायक एक राय

बघेल ने दोहराई अपनी बात

इस मसले पर मुख्यमंत्री भूपेश बघेल ने कहा कि मीडिया इसके पीछे क्यों पड़ी है। विधायक तो आते-जाते रहते हैं। कोई राजनीतिक घटनाक्रम हुआ क्या? गए हैं तो आ जाएंगे। हर व्यक्ति स्वतंत्र है। कोई आदमी आए-जाए, जब कोई राजनीतिक घटनाक्रम हो तब इसे जोड़ा जाना चाहिए। जब कोई घटना ही नहीं घट रही है तो इसे राजनीतिक चश्मे से क्यों देखा जा रहा है। मुख्यमंत्री शनिवार को कांग्रेस के प्रदेश मुख्यालय राजीव भवन में मीडिया के सवालों का जवाब दे रहे थे। पूर्व में भी CM बघेल ने इसी तरह की बात कही थी।