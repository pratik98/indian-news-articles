Hindi News

Sports

Cricket

Ipl

IPL 2021 PHASE 2 KKR Vs PK|3rd Umpire After Rahul Tripathi's Disallowed Catch Vs PBKS

थर्ड अंपायर के डिसिजन पर विवाद: लोकेश का कैच राहुल त्रिपाठी ने पकड़ा, लेकिन थर्ड अंपायर ने नहीं माना; सहवाग बोले रीप्ले देखने के बाद भी थर्ड अंपायर गलती कर बैठते हैं

4 घंटे पहले



कॉपी लिंक

IPLफेज-2 में शुक्रवार को पंजाब किंग्स (PBKS) और कोलकाता नाइट राइडर्स (KKR) के बीच हुए मैच के दौरान थर्ड अंपायर के फैसले को लेकर विवाद खड़ा हो गया है। लोकेश राहुल के कैच को सही करार नहीं देने पर पूर्व क्रिकेटरों ने सवाल उठाए हैं। अजय जडेजा ने कहा कि वह होते, तो लोकेश आउट करार देते, वहीं सहवाग ने कहा है कि टीवी पर रीप्ले देखने के बाद भी थर्ड अंपायर गलती कर बैठते हैं। इनके अलावा आकाश चोपड़ा और गौतम गंभीर ने भी सवाल उठाए हैं।

दरअसल पंजाब को जीतने के लिए 12 गेंदों पर 15 रन की जरूरत थी। 19 वें ओवर में पंजाब के कप्तान लोकेश राहुल ने शॉट मारा, जिसे फील्डिंग कर रहे राहुल त्रिपाठी ने मिड विकेट से दौड़ते हुए डाइव लगाकर कैच लपका। फील्ड अंपायर ने इसे थर्ड अंपायर को रेफर कर दिया। टीवी अंपायर ने इस कैच को गलत करार देते हुए लोकेश राहुल के फेवर में फैसला सुनाते हुए नॉट आउट करार दिया। हालांकि बाद में लोकेश आउट हो गए। पर तब तक काफी देर हो चुकी थी और मैच पंजाब के फेवर में चला गया था। टीवी अंपायर का मानना था कि गेंद जमीन पर पहले लग गई थी।

अंपायर के इस फैसले पर कई क्रिकेटर सवाल उठा रहे हैं। क्रिकेट की वेबसाइट क्रिक बज से बात करते हुए पूर्व क्रिकेटर अजय जडेजा ने कहा कि गेंद एक तरफ से आ रही है और खिलाड़ी एक तरफ से, गेंद हाथ में आकर रुक गई। यह कैच सही था। अगर मैं होता, तो आउट देता।

सहवाग ने कहा- थर्ड अंपायर भी गलती कर बैठते हैं

टीम इंडिया के पूर्व ओपनर वीरेंद्र सहवाग ने कहा कि वीडियो को देखकर कहीं भी लगा कि गेंद मैदान पर टच हुई है। इससे पहले भी कई ऐसे कैच पकड़े गए हैं, जिन्हें देखकर लगता है कि गेंद ग्राउंड पर टच हो गई है, लेकिन यहां पर ऐसा नहीं था। कई बार थर्ड अंपायर गलती कर देते हैं। अंपायर के पास टीवी है, 10 बार रीप्ले देख सकते हैं। उसके बावजूद गलती कर बैठते हैं।

अकाश चोपड़ा बोले- लोकश राहुल का कैच सही करार नहीं देने पर मुझे अजीब लगा

अकाश चोपड़ा ने कहां लोकश राहुल का कैच सही करार नहीं देने पर मुझे अजीब लगा था। उन्होंने बोला कि सॉफ्ट सिग्रल हटने के बाद थर्ड अंपायर को डिसिजन लेने में आसानी होगी, लेकिन लगता है कि इसे चीजें और उलझ गईं।

पंजाब किंग्स ने कोलकाता को 5 विकेट से हराया

पंजाब किंग्स ने कोलकाता नाइटराइडर्स को 5 विकेट से हरा दिया। पंजाब को अंतिम ओवर में पंजाब को 5 रनों की जरूरत थी और ओवर की दूसरी गेंद पर वेंकटेश अय्यर ने केएल राहुल (67) की विकेट हासिल कर मैच को रोमांचक बना दिया, लेकिन अगली ही गेंद पर शाहरुख खान ने छक्का लगाकर टीम को जीत दिलाई।

पहले बल्लेबाजी करते हुए KKR ने 20 ओवर में 7 विकेट के नुकसान पर 165 रन बनाए। टारगेट का पीछा करने उतरी पंजाब किंग्स ने 19.3 ओवर में 5 विकेट के नुकसान पर 168 रन बनाकर लक्ष्य हासिल कर लिया।