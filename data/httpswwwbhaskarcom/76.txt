Hindi News

Tech auto

Reliance Jio Giving 20% Cashback On Phone Recharge Is Truth News

जियो कैशबैक का फैक्ट चेक: क्या रिलायंस जियो अपने ग्राहकों को फोन रिचार्ज पर 20% कैशबैक दे रहा है? जानिए इस खबर की पूरी सच्चाई

नई दिल्ली 3 दिन पहले



कॉपी लिंक

सोशल मीडिया में खबर है कि रिलायंस जियो अपने ग्राहकों को रिचार्ज करने पर 20% का कैशबैक दे रहा है। हमने पड़ताल की तो पता चला कि रिलायंस जियो अपने ग्राहकों को इस तरह का कोई भी कैशबैक नहीं दे रहा है। तो आइए जानते हैं ये कैशबैक की बात आखिर आई कहां से?

दरअसल रिलायंस इंडस्ट्रीज की सहयोगी कंपनी रिलायंस रिटेल ने 'जियो मार्ट कैशबैक प्रोग्राम' लॉन्च किया है। इसको सोशल मीडिया में 'जियो कैशबैक' ऑफर कहा जा रहा है जो कि गलत है। रिलायंस रिटेल ने इसको 'महा कैशबैक ऑफर' का नाम दिया है।

18 सितंबर को लॉन्च हुआ था कैशबैक प्रोग्राम

रिलायंस रिटेल ने जियो मार्ट कैशबैक प्रोग्राम 18 सितंबर को लॉन्च किया था। इसके तहत रिलायंस रिटेल अपने ग्राहकों को खरीदारी पर कैशबैक दे रहा है। इसका उपयोग रिलायंस के प्रोडक्ट खरीदने में किया जा सकता है। इसमें ध्यान देने वाली बात है कि जियो मार्ट के कैशबैक पॉइंट को रुपए में नहीं बदला जा सकता है। मतलब इनकी रुपए में वैल्यू नहीं है। इन पॉइंट को किसी प्रोडक्ट या सेवा को खरीद कर रिडीम किया जा सकता है।

रिलायंस रिटेल के सभी ग्राहक इस ऑफर के लिए पात्र हैं। ये कैशबैक प्रोग्राम रिलायंस रिटेल ने लॉन्च किया है इसलिए इसका रिलायंस जियो के टैरिफ और एआरपीयू पर कोई प्रभाव नहीं पड़ेगा।

'महा कैशबैक ऑफर' जियो मार्ट का हिस्सा

इसकी जांच के लिए हमने बैंक ऑफ अमेरिका सिक्योरिटीज की रिपोर्ट को देखा तो जिसमें कहा गया है कि 'महा कैशबैक ऑफर' जियो मार्ट का हिस्सा है। इसी तरह 28 सितंबर, 2021 को जारी क्रेडिट सुईस की रिपोर्ट में भी कहा गया है कि 'पेज की ब्रांडिंग देखकर संकेत मिलता है कि कैशबैक क्रेडिट और रिवॉर्ड पॉइंट के तौर पर मिल रहा है जिसको रिलायंस इंडस्ट्रीज की जियो मार्ट, रिलायंस डिजीटल, नेटमेड्स और एजियो पर रिडीम किया जा सकता है।

इस तरह ये बात साबित होती है कि रिलायंस जियो अपने ग्राहकों को 20 फीसदी कैशबैक का ऑफर नहीं दे रहा है। ये रिलायंस रिटेल का कैशबैक ऑफर है जिसे गलती से 'जियो कैशबैक' कहा जा रहा है।

टेलीकॉम इंडस्ट्री की पड़ताल करने पर पता चला कि भारती एयरटेल और वोडाफोन लंबे समय से अपने ग्राहकों को इस तरह के कैशबैक ऑफर कर रही हैं। क्रेडिट सुइस की रिपोर्ट में भी कहा गया है कि भारती एयरटेल भी फास्टैग खरीदने पर 100 रुपए का कैशबैक दे रहा है।